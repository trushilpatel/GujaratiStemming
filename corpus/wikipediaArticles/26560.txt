
હેલોવીન  31મી ઓક્ટોબરે ઉજવાતો તહેવાર છે. તેના મૂળ સેમહેઇનના સેલ્ટિક તહેવાર અને ઓલ સેન્ટ્સ ડેના ખ્રિસ્તી પવિત્ર દિવસમાં છે. તે મોટે ભાગે એક બિનસાંપ્રદાયિક ઉજવણી છે, પરંતુ કેટલાક ખ્રિસ્તીઓ અને મૂર્તિપૂજકોએ તેના ધાર્મિક અર્થો અંગે તીવ્ર લાગણીઓ વ્યક્ત કરી છે. આઇરિસ વસાહતીઓ આયર્લેન્ડના 1846ના મહાન દુકાળ વખતે આ પરંપરાના પ્રકારો ઉત્તર અમેરિકા લઈ ગયા હતા. આ દિવસ સામાન્યપણે નારંગી અને કાળા રંગ સાથે સંકળાયેલો છે અને જેક-ઓ-લેન્ટર્ન જેવા પ્રતીકો સાથે ગાઢપણે જોડાયેલો છે. હેલોવીન પ્રવૃત્તિઓમાં ટ્રિક-ઓર-ટ્રીટિંગ, ઘોસ્ટ ટુર્સ, બોનફાયર, વેશપરિધાન મિજબાનીઓ, ભૂતિયા આકર્ષણોની મુલાકાત લેવી, જેક-ઓ-લેન્ટર્ન કોતરવા, ડરામણી કથાઓ વાંચવી અને હોરર મુવી જોવાનો સમાવેશ થાય છે.
હેલોવીનના મૂળ સેમહેઇનના નામે ઓળખાતા પ્રાચીન સેલ્ટિક તહેવારમાં રહેલા છે. ) સેમહેઇનનો તહેવાર ગેલિક સંસ્કૃતિમાં લણણીની મોસમના અંતની ઉજવણી છે. અને ક્યારેક  "સેલ્ટિક નવા વર્ષ" તરીકે ઉજવાય છે. પરંપરાગત રીતે આ તહેવારનો ઉપયોગ પ્રાચીન સેલ્ટિક મૂર્તિપૂજકો શિયાળાના સંગ્રહ માટે પુરવઠાની ગણતરી કરવા અને પશુધનની કતલ કરવામાં કરતા હતા.
પ્રાચીન સેલ્ટો માનતા હતા કે 31મી ઓક્ટોબર સજીવ અને નિર્જીવ વચ્ચેની ભેદરેખા ભૂંસાઈ ગઈ હતી અને બિમારી કે પાકને નુકસાન પહોંચાડીને મૃતકો જીવતાં લોકો માટે સમસ્યાઓ સર્જતા હતા. તહેવારોમાં બોનફાયર્સ થાય છે, જેમાં કતલ કરાયેલા પ્રાણીઓના હાડકાં નાંખવામાં આવે છે.આ તહેવારોમાં પ્રેત આત્માઓની નકલ કરવા કે તેમને રીઝવવાના પ્રયાસરૂપે પોષાકો અને મહોરાં પહેરવામાં આવે છે. 
મૂળે Hallowe’en તરીકે લખાતો Halloween શબ્દ ઓલ હેલોઝ ઇવનું ટુંકું રૂપ બન્યો છે. બદલીને પહેલી નવેમ્બરે લઈ ગયા, ત્યાં સુધી તે વિવિધ ઉત્તર યુરોપિય મૂર્તિપૂજક પરંપરાઓમાં ધાર્મિક ઉજવણીઓનો દિવસ હતો. નવમી સદીમાં ચર્ચે ફ્લોરેન્ટાઇન પંચાંગ પ્રમાણે આ દિવસ સૂર્યાસ્તથી શરૂ થતો ગણ્યો. ઓલ સેન્ટ્સ ડે હવે હેલોવીનના એક દિવસ પછી આવતો હોવાનું મનાય છે, તેમ છતાં બંને, તે સમયે, એક જ દિવસે ઉજવવામાં આવતા હતા.
હેલોવ્ઝ ઇવ ટાણે પ્રાચીન સેલ્ટો મૃતકોની યાદમાં તેમની બારીની પાળી પર એક હાડપિંજર મુકતાં. યુરોપથી શરૂ થયેલા આ ફાનસો સૌ પહેલાં સલજમ કે રુતબાગામાંથી કોતરવામાં આવ્યા હતા. માથુ/0} શરીરનો સૌથી શક્તિશાળી હિસ્સો છે, જેમાં આત્મા અને જ્ઞાન આવેલા છે, એવું માનતા સેલ્ટો કોઈ પણ વહેમને ભગાડવા માટે વનસ્પતિના "માથા"નો ઉપયોગ કરતા હતા. વેલ્સ, આઇરિસ અને બ્રિટિશ દંતકથાઓ ઉદ્ધત મસ્તકની પુરાણકથાઓથી ભરપુર છે, જે શીર્ષછેદનની પ્રાચીન સેલ્ટિકોની વ્યાપક પરંપરાની લોકસ્મૃતિ હોઈ શકે છે. આવા છેદાયેલા મસ્તકો મોટેભાગે બારણાની બારશાખ પર લટકાવવામાં આવતા હતા અથવા તો અગ્નિ સમક્ષ લાવવામાં આવતા હતા, જ્યાં તેઓ તેમનું ડહાપણ ઉચ્ચારતા હતા.
જેક-ઓ-લેન્ટર્ન નામ લોભીયા, જુગારી, અતિશય દારૂડિયા, ઘરડા કિસાનની આઇરિશ પુરાણકથા અધમ જેકમાં જડી શકે છે. તેણે શેતાનને એક વૃક્ષ પર ચડવા માટે પ્રેર્યો હતો અને પછી વૃક્ષના થડમાં એક ક્રોસ કોતરીને તેને ફસાવ્યો હતો. વેર વાળવા શેતાને જેકને પોલા સલજમમાં મુકેલી એકમાત્ર મીણબત્તીના પ્રકાશમાં રાતભર દુનિયામાં હંમેશ માટે ભ્રમણ કરવાનો શ્રાપ આપ્યો હતો. ઉત્તર અમેરિકામાં હેલોવીન સાથે કોળાને કોતરવાનું કામ સંકળાયેલું છે. અહીં કોળા આસાનીથી પ્રાપ્ય નથી, પરંતુ મોટા હોવાથી સલજમ કરતા વધારે સરળતાથી તેમને કોતરી શકાય છે. ઘણા કુટુંબો હેલોવીનની ઉજવણી કરવા કોળાને કોઈ ભયાનક કે રમુજી ચહેરા તરીકે કોતરીને અંધારા પછી તેમના ઘરના બારણા પાસે મુકે છે.અમેરિકામાં કોળાને કોતરવાની પરંપરા આઇરિસ વસાહતીઓના ભીષણ દુકાળના ગાળા પછી શરૂ થઈ હોવાનું મનાય છે. કોતરેલા કોળા અમેરિકામાં સામાન્યપણે મૂળે લણણીના સમય સાથે સંકળાયેલા હતા અને 19મી સદીના મધ્યથી પાછોતરા ભાગ સુધી હેલોવીન સાથે ખાસ સંકળાયેલા નહોતા. હેલોવીનની આસપાસ ઉભી થયેલી કલ્પનાસૃષ્ટિ મુખ્યત્વે કેટલીક બાબતોને આભારી છે. એક તો હેલોવીન મોસમ પોતે, પછી ગોથિક અને ભયના સાહિત્યિક સર્જનો, ખાસ કરીને ફ્રેન્કેસ્ટાઇન અને ડ્રેક્યુલાની નવલકથાઓ તેમજ અમેરિકી ફિલ્મનિર્માતાઓ અને ગ્રાફિક કલાકારોના એક સદીના સર્જનો અને છેલ્લે અંધકાર અને રહસ્યમયતાના વેપારીકરણનું મિશ્રણ છે.હેલોવીન કલ્પનાસૃષ્ટિમાં મૃત્યુ, અનિષ્ટ, ગૂઢવિદ્યાt, જાદુ, કે પુરાણકથાના રાક્ષસોને પ્રયોજવાનું વલણ હોય છે. તેના પરંપરાગત ચરિત્રોમાં શેતાન, ગ્રિમ રીપર, પ્રેતો, પિશાચો, દાનવો, ડાકણો, કોળાના માનવો, ગોબલિનો, લોહી ચૂસતી વાગોળો, વેરવુલ્વ્ઝ, ઝોમ્બિઓ, મમીઓ, હાડપિંજરો, કાળી બિલાડીઓ, કરોળિયાઓ, ચામાચીડીયા, ઘુવડો, કાગડાઓ, અને ગીધોનો સમાવેશ થાય છે. ખાસ કરીને અમેરિકામાં, ફ્રેન્કેસ્ટાઇન્સ મોન્સ્ટર અને મમી જેવી કાલ્પનિક ચરિત્રો ધરાવતી પ્રશિષ્ટ ભય ફિલ્મોએ પ્રતીકવાદને પ્રેરણા આપી હતી. પાનખરની મોસમના તત્વો, જેવા કે કોળા, મકાઈ કુશ્કી, અને ચાડીયો પણ પ્રચલિત છે. હેલોવીનના દિવસોમાં ઘરોને આ પ્રકારના પ્રતીકોથી શણગારવામાં આવે છે. હેલોવીન સાથે બે મુખ્ય રંગો સંકળાયેલા છેઃ નારંગી અને કાળો.
હેલોવીન પોષાકો પ્રેતો, હાડપિંજરો, ડાકણો અને શેતાનો જેવા પિશાચોના પરંપરાગત પોષાકો છે. આ પોષાકો ભયના પરંપરાગત વિષયના બદલે જુદા વિષયવસ્તુ પર પણ આધારિત છે, જેમ કે ટેલીવિઝનના શો, ફિલ્મો, અને પોપ સંસ્કૃતિના અન્ય પ્રતીકો જેવા ચરિત્રો પર.
બિગરીસર્ચે યુનાઇટેડ સ્ટેટ્સમાં નેશનલ રીટેલ ફાઉન્ડેશન માટે એક સરવે હાથ ધર્યો હતો. તેમાં જણાયું હતું કે ગ્રાહકોના 53.3 ટકાએ 2005માં હેલોવીન માટે પોષાક ખરીદવાની યોજના બનાવી હતી અને સરેરાશ 38.11 $ ખર્ચ કર્યો હતો, જે અગાઉના વર્ષ કરતા 10 ડોલર વધારે હતો. 2006માં તેઓ 4.96 અબજ ડોલરનો ખર્ચો કરે તેવી અપેક્ષા હતી, જે અગાઉના વર્ષના માત્ર 3.3 અબજ ડોલરના ખર્ચની સરખામણીમાં ગણનાપાત્ર રીતે વધુ હતો. 
ઉત્તર અમેરિકામાં હેલોવીન દરમિયાન "યુનિસેફ માટે ટ્રિક-ઓર-ટ્રીટ " એક સામાન્ય દ્રશ્ય બન્યું છે. 1950માં ફીલાડેલ્ફીયામાં એક સ્થાનિક બનાવ તરીકે શરૂ થયેલા અને 1952માં રાષ્ટ્રીય સ્તરે વ્યાપ મેળવનારા આ કાર્યક્રમમાં શાળાઓ ટ્રિક-ઓર-ટ્રીટર્સને નાના ખોખા વહેંચતી. ટ્રિક-ઓર-ટ્રીટર્સ જે ઘરોની મુલાકાત લે છે, ત્યાંથી આ ખોખામાં પરચૂરણ દાન ઉઘરાવી શકે છે. એક અંદાજ પ્રમાણે, કાર્યક્રમનો પ્રારંભ થયો ત્યારથી યુનિસેફ માટે બાળકોએ 11.9 કરોડ ડોલર કરતા વધારે રકમ એકઠી કરી છે. 2006માં યુનિસેફે સલામતી અને વહીવટી કારણોસર વિશ્વના કેટલાક ભાગોમાં હેલોવીન ઉઘરાણી ખોખા બંધ કર્યા.
હેલોવીનની મિજબાનીઓ સાથે પરંપરાગત રીતે કેટલીક રમતો સંકળાયેલી છે. એક સામાન્ય રમત છે ડંકિન્ગ કે સફરજન બોબિંગ, જેમાં પાણીના એક ટબ કે મોટા બેઝિનમાં તરતા સફરજનોને સ્પર્ધક પોતાના દાંતથી પકડે છે. કોઈ વ્યક્તિના ભાવિ જીવનસાથીનું ભવિષ્ય જાણવા માટેની આઇરિશ અને સ્કોટિશ પરંપરા પ્રમાણે સફરજનને એક લાંબી ચીરીમાં કોતરીને તેની છાલ વ્યક્તિના ખભા પર ઉછાળવામાં આવતી.એવું માનવામાં આવતું કે છાલ ભાવિ જીવનસાથીના નામના પ્રથમ અક્ષરના સ્વરૂપમાં જમીન પર પડતી.આ રીવાજ ગ્રામીણ યુનાઇટેડ સ્ટેટ્સમાં આઇરિશ અને સ્કોટિશ વસાહતીઓમાં સચવાયો છે. અપરિણિત સ્ત્રીઓને વારંવાર એમ કહેવામાં આવતું કે જો તેઓ હેલોવીયન રાત્રે એક અંધારિયા ખંડમાં બેસીને એક દર્પણમાં જોશે, તો તેમાં તેમને તેમના ભાવિ ભરથારનો ચહેરો જોવા મળશે.જોકે, જો તેઓ લગ્ન પહેલાં મૃત્યુ પામવાની હશે, તો દર્પણમાં ખોપરી દેખાશે.આ રિવાજ એટલો વ્યાપક બનેલો કે 19મી સદીના અંત ભાગમાં અને 20મી સદીની શરૂઆતમાં ગ્રીટિંગ કાર્ડ દ્વારા ઉજવવામાં આવતો હતો. પ્રેત કથાઓ કહેવી અને ડરામણી ફિલ્મો જોવી એ હેલોવીન મિજબાનીઓની સામાન્ય રમતો છે.હેલોવીન વિષયવસ્તુ ધરાવતી ટીવી સીરીઝના ભાગો અને ખાસ હપ્તા સામાન્યપણે બાળકોને ધ્યાનમાં રાખીને બનાવાતા ખાસ હપ્તા) રજાના દિવસે કે તેની પહેલાં પ્રસારિત થાય છે, જ્યારે ડરામણી ફિલ્મો વાતાવરણનો લાભ લેવા મોટે ભાગે રજાના દિવસ પહેલાં થીયેટરમાં રજુ થાય છે. 
ભૂતિયા આકર્ષણો એવા મનોરંજન સ્થળો છે, જેમને રોમાંચ માટે અને ચાહકોને ડરાવવા માટે રચવામાં આવ્યા છે. મોટા ભાગના હેલોવીન નિમિત્તે થતા મોસમી ધંધા સમાન છે. પૈસા ચૂકવીને ભયભીત થવા માટેના આવા સ્થળોના મૂળ વિષે જાણવુ કઠીન છે, પરંતુ સામાન્યપણે એવું સ્વીકારવામાં આવે છે કે ભંડોળ ઉઘરાવવા માટે જુનીયર ચેમ્બર ઇન્ટરનેશનલ દ્વારા આવા સ્થળોનો સામાન્યપણે ઉપયોગ થયો હતો. કોર્ન મેઇઝ અને હેરાઇડ જેવા ભૂતિયા આકર્ષણોનો તેમાં સમાવેશ થાય છે. ઉદ્યોગની વૃદ્ધિ સાથે ખાસ અસરોની ચાલાકીના સ્તરમાં પણ વધારો થયો છે.યુનાઇટેડ સ્ટેટ્સાં ભૂતિયા આકર્ષણો દર વર્ષે 30-40 કરોડ $નો ધંધો કરે છે અને અંદાજે 400,000 ગ્રાહકોને ખેંચી લાવે છે, જોકે, વલણો દર્શાવે છે કે આ સંખ્યા 2005માં તે ટોચ પર હતી, આ બાબતમાં વધેલા રસને કારણે વધારે ઉચ્ચ કક્ષાની તકનિકી ખાસ અસરો અને પરિધાન પ્રચલિત બન્યા છે, જેની સરખામણી હોલીવુડ ફિલ્મો સાથે કરી શકાય. 
સફરજનની વાર્ષિક લણણી પછી આ ઉજવણી આવતી હોવાથી કેન્ડી સફરજન હેલોવીનની સામાન્ય વાનગી છે. તેમાં સમગ્ર સફરજનને ચીકણા ખાંડવાળા સીરપમાં રગદોળીને અને ક્યારેક અને ક્યારેક એમને કાજુમાં પણ રગદોળવામાં આવે છે. એક સમયે કેન્ડી સફરજન બાળકોને આપવાનું સામાન્ય હતું, પરંતુ કેટલાક લોકો સફરજનોમાં રેઝર બ્લેડ અને ટાંકણીઓ ઘોંચીને આપે છે તેવી વ્યાપક અફવાઓના પગલે આ પ્રથા ઝડપથી ઓસરી ગઈ હતી.આવી ઘટનાઓના પુરાવા છે, પરંતુ તે અપવાદરૂપ જ છે અને ક્યારેય કોઈને ગંભીર ઇજા થઈ નથી. તેમ છતાં કેટલાક વાલીઓએ ધારી લીધું કે આવી નિર્ઘૃણ પ્રથાઓ નિરંકુશપણે ચાલતી હતી. આ ઉન્માદની પરાકાષ્ટાના સમયે કેટલીક હોસ્પિટલોએ બાળકોની હેલોવીનની આવી સામગ્રીના મફતમાં એકસ-રે પાડી આપવાની ઓફર કરી હતી, જેથી તેમાં કોઈ ગરબડ હોય તો પકડી શકાય. ખરેખર તો કેન્ડી ઝેરી થવાના કેટલાક જાણીતા બનાવોમાં વાલીઓએ જ તેમના બાળકોની કેન્ડીને ઝેરી બનાવી દીધી હતી અને કેટલાક અહેવાલ પ્રમાણે બાળકોએ ધ્યાન આકર્ષિત કરવા માટે તેમની પોતાની કેન્ડીમાં ટાંકણીઓ ઘૂસાડી દીધી હતી. આધૂનિક આયર્લેન્ડ બાર્મબ્રેકને શેકવાનો રિવાજ હજુ ચાલુ છે. બાર્મબ્રેકને આઇરિશમાં બ્રેરિન બ્રેક કહે છે. તે એક પ્રકાની હલકી ફ્રુટકેક છે. તેને શેકતા પહેલાં તેમાં એક સાદી વીંટી, સિક્કો અને અન્ય તાવીજો મુકવામાં આવે છે. એવું કહેવાય છે કે જેને આ વીંટી મળે તેને આવનારા વર્ષમાં તેનો સાચો પ્રેમ મળશે. એપીફેનીના તહેવાર વખતે કિંગ કેકની પરંપરા જેવી આ પ્રથા છે. 
તહેવાર સાથે સંકળાયેલી અન્ય ખાદ્ય ચીજો:
હેલોવીન દુનિયાના તમામ દેશો અને પ્રદેશોમાં ઉજવવામાં આવતો નથી. અને જેઓ ઉજવે છે તેઓમાં પણ ઉજવણીની પરંપરાઓ અને મહત્વ અલગ અલગ હોય છે. યુનાઇટેડ સ્ટેટ્સમાં થતી ઉજવણીની અન્ય દેશોમાં થતી ઉજવણીઓ પર નોંધપાત્ર અસર પડે છે.કોઈ પણ દેશની હેલોવીનની પરંપરાનાં ઇતિહાસના આધારે તે દેશમાં હાલ ઉજવણી થાય છે.
ઉત્તર અમેરિકામાં, હેલોવીન પ્રત્યે ખ્રિસ્તીઓના અભિગમો જુદા જુદા છે. એંગ્લિકન ચર્ચમાં કેટલાક ડાયોસીસ ઓલ સેઇન્ટ્સ ડેની ખ્રિસ્તી પરંપરાઓ પર ભાર મુકવાનું પસંદ કરે છે. જ્યારે કેટલાક પ્રોટેસ્ટન્ટ આ તહેવારની ઉજવણી સુધારા દિન તરીકે કરે છે. સેલ્ટિક ખ્રિસ્તીઓ સેમહેઇન સેવાઓ ધરાવતા હોઈ શકે છે, જે તહેવારના સાંસ્કૃતિક પાસા પર ધ્યાન કેન્દ્રિત કરે છે. એવી માન્યતા છે કે ઘણા પ્રાચીન સેલ્ટિક રિવાજોનો ‘‘નવા ખ્રિસ્તી ધર્મ સાથે મેળ ખાતો નથી. 
ખ્રિસ્તી ધર્મએ કુટુંબ, સમુદાય, લોકો વચ્ચેના સંબંધો અને મૃતકો માટે આદરના સેલ્ટિક વિચારો અપનાવ્યા હતા. સદીઓ દરમિયાન 31મી ઓક્ટોબરથી 5 નવેમ્બર દરમિયાન થતી ઉજવણીઓના ગેલિમોફ્રાઇ માં મૂર્તિપૂજકો અને ખ્રિસ્તીઓની માન્યતાઓની ભેળસેળ થઈ છે. આ તમામ માન્યતાઓ અંધકારના પ્રભુત્વને પડકારવાની અને રહસ્ય જાણવાની જણાય છે. ઘણા ખ્રિસ્તીઓ હેલોવીનને નકારાત્મક રીતે જોતા નથી. તેઓ તેઓ તેને ‘‘કલ્પનાસૃષ્ટિના પ્રેતો’’ની ઉજવણી કરનારો અને કેન્ડી આપવાનો નિર્ભેળ બિન-સાંપ્રદાયિક તહેવાર માને છે. સમગ્ર ઉત્તર અમેરિકા અને આયર્લેન્ડમાં રોમન કેથોલિક સંકીર્ણ વિચારધારાઓમાં હેલોવીનની ઉજવણીઓ સામાન્ય છે.હકીકતમાં, રોમન કેથોલિક ચર્ચ હેલોવીનને ખ્રિસ્તી પરંપરા સાથે નાતો ધરાવતો તહેવાર માને છે. રોમમાં વેટિકને નિયુક્ત કરેલા ભૂવા, ફાધર ગેબ્રિયેલ એમોર્થ કહે છે, ‘‘જો અંગ્રેજ અને અમેરિકી બાળકો વર્ષની એક રાતે ડાકણો અને શેતાનો જેવો પહેરવેશ પહેરવાનું પસંદ કરતા હોય, તો એ કોઈ સમસ્યા નથી. જો તે માત્ર એક રમત જ હોય, તો તેમાં કશું જ નુકસાન નથી. મોટા ભાગના ખ્રિસ્તીઓ માનતા હતા કે આ પરંપરાના મૂળ અને તેની ઉજવણી ‘‘શેતાની’’ નથી અને તે બાળકોના આધ્યાત્મિક જીવન માટે કોઈ ખતરારૂપ નથી. તેમને મૃત્યુ અને આધ્યાત્મિકતા તેમજ સેલ્ટિક પૂર્વજોના માર્ગો અંગે શિક્ષણ મળે છે, જે વાસ્તવમાં એક અમૂલ્ય જીવનપાઠ છે અને તેમના ઘણા બધા પાદરીઓના વારસાનો ભાગ છે. 
અન્ય, પ્રાથમિકપણે ખ્રિસ્તી ધર્મ પ્રચારકો અને કટ્ટરપંથી પ્રકારના, ખ્રિસ્તીઓ હેલોવીન અંગે ચિંતા ધરાવે છે અને આ ઉજવણીને નકારી કાઢે છે, કારણકે તેઓ માને છે કે આવી ઉજવણી ‘‘ગુઢ વિદ્યા’’ અને તેમના મતે જે અનિષ્ટ છે તેને મામુલી બનાવે છે . તાજેતરના વર્ષોમાં કેટલાક કટ્ટરપંથીઓએ પ્રતિભાવરૂપે હેલ હાઉસ સનો અથવા તો વિષય આધારિત પત્રિકાઓનો ઉપયોગ કર્યો છે, જે હેલોવીનને ખ્રિસ્તી ધર્મ પ્રચાર માટેની તક તરીકે જુએ છે. મૂર્તિપૂજકો દ્વારા ઉજવાતા "મૃતકોના તહેવાર."માં હેલોવીનના મૂળ હોવાથી કેટલાક લોકો તેને ખ્રિસ્તી શ્રદ્ધાથી સદંતર વિપરીત ગણે છે. છેલ્લા કેટલાક વર્ષોમાં, બોસ્ટનના રોમન કેથોલિક આર્ચડાયોસીસે આ દિવસે ‘‘સેન્ટ ફીસ્ટ’’નું આયોજન કર્યું. ઘણા સાંપ્રત પ્રોટેસ્ટન્ટ ચર્ચો હેલોવીનને બાળકો માટે આનંદનો બનાવ માને છે. તેઓ તેમના ચર્ચોમાં કાર્યક્રમો યોજે છે, જેમાં બાળકો અને તેમના માતા-પિતા વેશ પરિધાન કરી શકે છે, રમતો રમી શકે છે અને કેન્ડી મેળવી શકે છે. ખ્રિસ્તી ધર્મ સિવાયના ધર્મો પણ હેલોવીન અંગે અલગ મંતવ્યો ધરાવે છે. કેટલાક વિક્કનો માને છે કે આ પરંપરા ‘‘દુષ્ટ ડાકણો’’ના બીબીઢાળ રમુજી ચિત્રોને પ્રોત્સાહન આપીને ‘‘સાચી ડાકણો’’ માટે નુકસાનકારક છે. 
એન્ડ કસ્ટમ્સ ઓફ યસ્ટરયર્સ, પેલિકન પબ્લિશિંગ કંપની . 96 પાના. 
ISBN 1-56554-712-8
s. ISBN 1-58980-113-X
ISBN 1-56554-346-7
