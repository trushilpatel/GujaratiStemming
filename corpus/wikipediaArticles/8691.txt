પુષ્પગિરિ વન્યજીવન અભયારણ્ય ભારત દેશના કર્ણાટક રાજ્યમાં આવેલ ૨૧ વન્યજીવન અભયારણ્ય પૈકીનું એક છે.
આ અભયારણ્ય કોડાગુ જિલ્લાના સોમવારપેટ તાલુકામાં આવેલ છે. તે દુર્લભ અને ભયગ્રસ્ત પક્ષીઓ માટેનું નિવાસસ્થાન છે. કદમક્કલ સંરક્ષિત વન આ અભયારણ્યનો જ એક ભાગ છે. પુષ્પગિરિ આ અભયારણ્યનું સર્વોચ્ચ શિખર છે. આ અભયારણ્ય બિસ્લે સરંક્ષિત વન સાથે ઉત્તર દિશામાં અને કુક્કે સુબ્રમણ્ય વન-શૃંખલા સાથે પશ્ચિમ દિશામાં સંલગ્ન છે.
મંડલાપટ્ટી શિખર, કોટે બેટ્ટા અને મક્કલગુડી બેટ્ટા પર્વતો આ અભયારણ્યના વિસ્તારમાં આવે છે. મલ્લાલી ધોધ અને કોટે આબે ધોધ અભયારણ્યની અંદર આવેલ છે. પુષ્પગિરિ વન્યજીવન અભયારણ્યને એક વિશ્વ ધરોહર સ્થળ બનાવવા માટેની દરખાસ્ત કરવામાં આવી છે.
