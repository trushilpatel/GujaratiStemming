ગુજરાત અને ભારતમાં સ્થાન
ગામડી ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર પૂર્વ ભાગમાં આવેલા સાબરકાંઠા જિલ્લામાં આવેલા કુલ ૮ તાલુકાઓ પૈકીના એક અને અરવલ્લી પર્વતમાળાના દક્ષિણ ભાગમાં આવેલા વડાલી તાલુકામાં આવેલું એક ગામ છે. ગામડી ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, બાજરી, કપાસ, દિવેલી તેમ જ શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
આ ગામ ડુંગરની તળેટીમાં આવેલ છે, તેની બન્ને બાજુએ બે તળાવ આવેલા છે.
ગામમાં ડુંગર પર આશાપુરા માતાનું મંદિર આવેલું છે. તેમજ ગામમાં કરમોજ માતાજીનું મંદિર આવેલું છે. કરમોજ માતાજીને શ્રદ્ધાળુઓ પુત્ર દાયિની તરીકે પૂજે છે અને આ માટે આસપાસનાં વિસ્તારના અનેક પુત્રવાંચ્છુઓ અહીં બાધા-આખડી કરવા આવે છે. આ ઉપરાંત ગામમાં ભવ્ય શિવાલય પણ બંધાઈ રહ્યું છે. ગામમાં અભય માતાનું મંદિર પણ આવેલું છે.
