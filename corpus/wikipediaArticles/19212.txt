છોટુભાઈ પુરાણી ગુજરાત વ્યાયામ પ્રચારક મંડળના પ્રણેતા હતા. એમનો જન્મ તા. ૧૩-૭-૧૮૮૫ના દિવસે તેમના મોસાળ ડાકોર ખાતે થયો હતો. એમનાં માતા એમને માત્ર બે વરસની વયમાં છોડીને મૃત્યુ પામ્યા હતાં.
એમણે પ્રાથમિક શિક્ષણ ડાકોર ખાતે લીધું હતું. પછી તેઓ પિતા સાથે જામનગર ગયા હતા અને ત્યાં એમણે મેટ્રિકની પરીક્ષા પાસ કરી હતી. ત્યારબાદ અમદાવાદની ગુજરાત કોલેજમાં દાખલ થય હતા. ઇતર પ્રવૃત્તિઓમાં ઘેલું લાગવાને કારણે તેઓ ઇન્ટરમાં પાસ થઈ શક્યા ન હતા અને આથી જ અમદાવાદ છોડી વડોદરાની કોલેજમાં દાખલ થયા હતા. ત્યાંથી તેઓ સ્નાતક થયા હતા.
