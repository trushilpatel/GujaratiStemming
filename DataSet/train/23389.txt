પ્રાંતિજ તાલુકો ભારત દેશના પશ્ચિમ ભાગમાં આવેલા ગુજરાત રાજ્યના ઈશાન ભાગમાં આવેલા સાબરકાંઠા જિલ્લાનો મહત્વનો તાલુકો છે. પ્રાંતિજ નગર તાલુકાનું મુખ્ય મથક છે. 
પ્રાંતિજ તાલુકાની મુખ્ય નદીઓ હાથમતી નદી, સાબરમતી નદી અને ખારી નદી છે.
પ્રાંતિજ તાલુકાના ઘડી ગામથી આશરે એકાદ કિ.મી. જેટલા અંતરે કાલી માતાનું મંદિર આવેલું છે. અહીયાં આસો સુદ સાતમ તેમ જ આઠમના દિવસો દરમિયાન ભવ્ય મેળો પણ ભરાય છે.
પ્રાંતિજ તાલુકામાં એક ઔદ્યોગિક તાલિમ સંસ્થા, ચાર પી. ટી. સી. કોલેજો, ત્રણ બી. એડ. કોલેજો, ચોત્રીસ  માધ્યમિક શાળાઓ તથા એકસો તેર  પ્રાથમિક શાળાઓ આવેલી છે. આ ઉપરાંત દરેક ગામમાં નાનાં ભુલકાંઓ માટેની આંગણવાડી પણ આવેલી છે. 
પ્રાંતિજ તાલુકામાં પ્રાંતિજ અને સલાલ  ખાતે પાવર સ્ટેશન આવેલાં છે.





