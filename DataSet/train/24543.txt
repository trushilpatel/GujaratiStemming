ગુજરાત અને ભારતમાં સ્થાન
ચાપલધરા ભારત દેશના પશ્ચિમ ભાગમાં આવેલા ગુજરાત રાજ્યના નવસારી જિલ્લાના પાંચ તાલુકાઓ પૈકીના એક એવા વાંસદા તાલુકાનું ગામ છે. ચાપલધરા ગામમાં આંગણવાડી, પ્રાથમિક શાળા, માધ્યમિક શાળા, દુધની ડેરી, પંચાયતઘર જેવી સગવડો ઉપલબ્ધ થયેલ છે. આ ગામ ચિખલી-વાંસદા રાજ્ય ધોરી માર્ગ નં. ૧૪ ઉપર આવેલા પ્રતાપનગર ગામ નજીકના ચક્કરીયા નામના સ્થળથી ઉત્તર દિશામાં ધોળીકુવા જતા માર્ગ પર આવેલું છે. કુકેરી અને દોલધા ચાપલધરા ગામની પાડોશમાં આવેલાં ગામો છે. આ ગામના લોકોનો મુખ્ય વ્યવસાય ખેતી, ખેતમજૂરી અને પશુપાલન છે. આ ગામમાં ડાંગર, શેરડી, તુવર તથા શાકભાજીની ખેતી કરવામાં આવે છે. અંહી આદિવાસી તેમ જ રાજપુતોની વસ્તી મુખ્ય છે. અંહીના આદિવાસી લોકો ધોડીયા બોલી બોલે છે, જે ગુજરાતી ભાષાથી એકદમ અલગ હોય છે. 
