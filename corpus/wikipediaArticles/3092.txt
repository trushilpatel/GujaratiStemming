ઇન્દિરા પોઇન્ટ ભારત દેશનું દક્ષિણ દિશામાં સૌથી છેલ્લે આવેલું સ્થળ છે. આ સ્થળ પૂર્વીય હિંદ મહાસાગરમાં આવેલા નિકોબાર દ્વીપસમૂહના ગ્રેટ નિકોબાર ટાપુ પર આવેલું છે. આ વિસ્તાર અંદામાન અને નિકોબાર દ્વીપસમૂહ કેન્દ્રશાસિત પ્રદેશનો એક ભાગ છે. આ સ્થળ પહેલાં પિગ્મેલીયન પોઇંટ તરીકે ઓળખાતું હતું, ત્યાર બાદ ભારતના વડાપ્રધાન સ્વ.ઈન્દિરા ગાંધીનાં માનમાં તેનું નામ ઇન્દિરા પોઇન્ટ રાખવામાં આવ્યું છે.
અંદામાન અને નિકોબાર લગભગ ૫૭૬ નાના મોટા દ્વીપોના સમૂહનો બનેલો છે. આ દ્વીપોમાં દક્ષિણ દિશામાં આવેલા સૌથી છેલ્લા ટાપુ પરનો અંતિમ કિનારો છે. આમ ઇન્દિરા પોઇન્ટ ભારત દેશનું દક્ષિણ દિશામાં આવેલું સૌથી છેલ્લું સ્થળ છે.
