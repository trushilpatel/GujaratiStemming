બલેશ્વર મંદિર એક પ્રાચીન મંદિર છે જે ભગવાન શિવને સમર્પિત છે. આ મંદિર ઉત્તરાખંડમાં આવેલા ચંપાવત શહેરમાં છે.
આ મંદિર ચાંદ રાજવંશના શાસકો દ્વારા બાંધવામાં આવ્યું હતું. બલેશ્વર મંદિર પથ્થર કોતરકામનું એક શાનદાર પ્રતીક છે. મંદિર નિર્માણની સમયનોંધ કે ઐતિહાસિક હસ્તપ્રતોની કોઇ નોંધ ત્યાં નથી; જો કે એમ માનવામાં આવે છે કે તે ઇ.સ. ૧૦મી અને ૧૨મી સદી વચ્ચેના સમયકાળમાં બનાવવામાં આવેલ છે.
મુખ્ય બલેશ્વર મંદિર ભગવાન શિવ, તેમને સમર્પિત છે. આ સંકુલના બે અન્ય મંદિરોમાં, એક રત્નેશ્વરને સમર્પિત છે અને બીજું ચંપાવતી દુર્ગાને સમર્પિત છે. બલેશ્વર મંદિર નજીક "નૌલા" છે. મહાશિવરાત્રિના દિવસે બલેશ્વર મંદિર ખાતે ખૂબ જ મોટો મેળો રાખવામાં આવે છે.
રત્નેશ્વર અને ચંપાવતી દુર્ગાના મંદિરના બાહ્ય ભાગમાં વિવિધ સ્થાનિક દેવતાઓના ચિત્રોની કોતરણી છે.
