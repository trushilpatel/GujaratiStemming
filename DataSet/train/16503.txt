દહીં વડા એ ભારતીય ઉપખંડમાં ખવાતો તાજો નાસ્તો છે અને સમગ્ર દક્ષિણ એશિયામાં લોકપ્રિય છે. તે જાડા દહીં માં વડા પલાળી કે બોળીને તૈયાર કરવામાં આવે છે. 
દહીં વડા ઉર્દુમાં "દહીં બરે" તરીકે પણ ઓળખવામાં આવે છે. તેને પંજાબીમાં દહીં ભલ્લા અને તમિળમાં થૈયર વડા કહે છે. મલયાલમમાં થૈરુ વડા, તેલુગુ માંપેરુગુ વડા, કન્નડામાં મોસારુ, ઓડિયામાં દહીં બારા અને બંગાળીમાં દોઈ બોરા કહેવાય છે. 
હાલના કર્ણાટક ના ૧૨મી સદીના શાસક સોમેશ્વર ત્રીજાએ સંકલિત્ કરાવેલા સંસ્કૃત જ્ઞાનકોશ મનસોલ્લસામાં ક્ષીરવટા તરીકે દહીં વડાની પાકવિધિનો ઉલ્લેખ કરવામાં આવ્યો છે. 
અડદની દાળને ધોઈને રાતભર પલાળો. પલળેલી દાળને વાટી તેલમાં તળીને તેના વડા તૈયાર કરવામાં આવે છે. તૈયાર વડાને પાણીમાં પલાળી જાડા ફેંટેલા દહીંમાં મુકવામાં આવે છે. પીરસતી વખતે તેમાં કિશમીશ ઉમેરવામાં આવે છે. વડાના ખીરામાં ધાણા અથવા ફુદીના પાંદડા, મરચાંની ભૂકી, વાટેલા કાળા મરી, ચાટ મસાલો, જીરું, ખમણેલું નારિયેળ, લીલું મરચું, બુંદી, ખમણેલું આદુ અથવા દાડમ સાથે પીરસી શકાય છે. ભારતમાં કેટલાક સ્થળોએ મીઠી દહીંને પ્રાધાન્ય આપવામાં આવે છે, ખાસ કરીને મહારાષ્ટ્ર અને ગુજરાતમાં, જોકે સુશોભન સમાન રહે છે. કોથમીર અને આમલીના ચટણીનો મિશ્રણ ઘણી વખત સુશોભન માટે વપરાય છે.
ઑડિશાના દોય બારા
