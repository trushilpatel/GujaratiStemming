ગુજરાત અને ભારતમાં સ્થાન
અંકેવાલીયા ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર વિસ્તારમાં આવેલા સુરેન્દ્રનગર જિલ્લામાં આવેલા કુલ ૧૦ તાલુકાઓ પૈકીના એક એવા લીંબડી તાલુકામાં આવેલું એક ગામ છે. અંકેવાલીયા ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, વરિયાળી, બાજરી, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
અંકેવાલીયા ગામ લીંબડીથી ૪ માઇલ ઉત્તરે, ભોઇકાથી ૧૦ માઇલ ઉત્તર-પૂર્વે અને વઢવાણથી ૯ માઇલ દક્ષિણ-પૂર્વે આવેલું છે.
અંકેવાલીયા બ્રિટિશ શાસન સમયે ભોઇકા થાણા હેઠળનું ખંડણી ભરતું સ્વતંત્ર ગામ હતું. ગામના તાલુકદારો ઝાલા રાજપૂતો હતા અને તેઓ લીંબડી રાજવંશના હતા. તેમનાં પૂર્વજ સાંગોજી ૧૬૯૪માં લીંબડીના શાસક રહેલા ભોજરાજીના બીજા પુત્ર હતા.
 આ લેખ હવે પબ્લિક ડોમેઇનમાં રહેલા પુસ્તકમાંથી લખાણના અંશો ધરાવે છે: Gazetteer of the Bombay Presidency: Kathiawar. VIII. Printed at the Government Central Press, Bombay. ૧૮૮૪. pp. ૩૬૮. Check date values in: |year= 
