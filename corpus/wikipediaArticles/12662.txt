સાંગ નદી ભારત દેશના પશ્ચિમે આવેલા ગુજરાત રાજ્યના કચ્છ જિલ્લાના અંજાર તાલુકામાં આવેલી નદી છે.
આ નદી અંજાર નજીક સીનુગ્રા ગામ પાસેની ટેકરીઓમાંથી નીકળે છે. તે નાગલપુર, અંજાર, ગળપાદર અને ખારીરોહર ગામોમાંથી વહે છે. શિણાય ગામ નજીક આ નદી પર બંધ બાંધવામાં આવ્યો છે, જે કંડલા નગરને પાણી પુરું પાડે છે. આ નદીની કુલ લંબાઇ ૧૬ કિમી છે અને સ્ત્રાવક્ષેત્ર ૧૭૧.૧૦ ચોરસ કિમી છે. સાંગ નદી નકટી ખાડી નજીક કચ્છના અખાતમાં અરબી સમુદ્રને મળી જાય છે.
