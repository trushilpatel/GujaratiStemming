શ્વેતા બચ્ચન - નંદા એ ભારતીય ચલચિત્ર ઉદ્યોગના ખ્યાતનામ અભિનેતા અમિતાભ બચ્ચન અને ખ્યાતનામ અભિનેત્રી જયા બચ્ચનની પુત્રી તેમજ અભિનેતા અભિષેક બચ્ચનની બહેન છે.
શ્વેતા બચ્ચન - નંદાના લગ્ન એસ્કોર્ટ જુથના ઉદ્યોગપતિ નિખિલ નંદા, કે જે ખ્યાતનામ હિંદી ચલચિત્ર નિર્માતા અને અભિનેતા રાજ કપૂરનાં પુત્રી રીતુ નંદા, તથા રાજન નંદાના પુત્ર છે, તેની સાથે સોળમી ફેબ્રુઆરી, ૧૯૯૭ના રોજ તેણીના માતાપિતાના ઘર 'પ્રતિક્ષા' ખાતે થયાં હતાં. તેણી હાલમાં દેશના પાટનગર દિલ્હી શહેર ખાતે પોતાના પતિ સાથે નિવાસ કરે છે. શ્વેતા અને નિખિલને બે સંતાનો છે, જેમનાં નામ નવ્ય નવેલી અને અગસ્ત્ય છે.
શ્વેતા નંદા ભારતીય સમાચાર માટેની ટી. વી. ચેનલ સીએનએન આઇબીએન માટે પત્રકાર છે..
ઇ. સ. ૨૦૦૭માં શ્વેતા નંદા નેક્સ્ટ જન નામના પ્રસિદ્ધ કાર્યક્રમ - શ્રેણીના સુત્રધાર બન્યા હતા અને આ શ્રેણી દરમિયાન એનડી ટીવી પ્રોફીટ ટી.વી. ચેનલ પર વિવિધ વ્યક્તિઓ સાથેની મુલાકાત પ્રસારિત કરવામાં આવી હતી.
એપ્રિલ ૨૦૦૭માં તે જયા બચ્ચન સાથે 'કોફી વિથ કરણ' નામના ચૅટ શોમાં આવી હતી જેમાં હેમા માલિની અને તેની પુત્રી એશા દેઓલ પણ તેમની સાથે હતાં.
શ્વેતાએ સપ્ટેમ્બર ૨૦૦૬માં પ્રથમ વખત 'લ'ઓફિશિયલ ઇન્ડિયા' નામના સામયિક માતે મોડેલિંગ કર્યું હતું. તે ફરી એક વખત આ જ સામયિકના સાતમા વાર્ષિક અંક, જુન ૨૦૦૯માં પણ તેના ભાઈ અભિષેક બચ્ચન સાથે ચમકી હતી.
