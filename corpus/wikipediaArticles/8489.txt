ગુજરાત અને ભારતમાં સ્થાન
વડુ ભારત દેશના પશ્ચિમ ભાગમાં આવેલા ગુજરાત રાજ્યના મધ્ય ભાગમાં આવેલા વડોદરા જિલ્લામાં આવેલા પાદરા તાલુકામાં આવેલું એક ગામ છે. વડુ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે કપાસ, તુવર તેમ જ શાકભાજીના પાકની ખેતી કરવામાં આવે છે. આ ઉપરાંત કેટલાક લોકો પિયતની સગવડ મેળવી શેરડી, કેળાં, ડાંગર વગેરેની ખેતી પણ કરે છે. આ ગામમાં પ્રાથમિક શાળા,માધ્યમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે. 
આ ગામમાં મોટું તળાવ આવેલું છે. ગામની આસપાસમાં ઘણી બધી રસાયણો અને ખાદ્યપદાર્થોના ઉત્પાદક એકમો આવેલા હોવાથી ઘણાં ગ્રામજનો તેમાં રોજગારી મેળવે છે. ખેતી માટે પાણીની કેનાલની સુવિધા છે તથા સરકારી મરઘાઉછેર કેન્દ્ર અને પશુદવાખાનું પણ આવેલાં છે. ગામમાં પોલીસચોકી પણ છે. ગામમાં આવેલાં ધર્મસ્થળોમાં ચાર મસ્જીદ અને છ મંદિર છે. 
