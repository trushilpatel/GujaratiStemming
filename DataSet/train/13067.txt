આકાશ એક કમ્પ્યૂટર છે, જેને ટેબ્લેટની શ્રેણીમાં મુકવામાં આવી રહ્યું છે. તેનો મૂળ ઉદ્દેશ્ય સમાજમાં રહેલા અમીર-ગરીબના ભેદને મિટાવવાનો છે, જેને કારણે કમ્પ્યૂટર ટેક્નોલોજીથી આજે પણ એક મોટો વર્ગ વંચિત રહેવા પામ્યો છે. આ નવીન ઉપકરણ દ્વારા દેશના ખૂણે-ખૂણા સુધી ટેકનોલોજી ને પહોંચાડવાનો પ્રયાસ થઇ રહ્યો છે.
ધી ગાર્ડિઅન નામનાં અંગ્રેજી દૈનિકે શરૂઆતમાં જણાવ્યું હતું કે આ દુનિયાનું સૌથી સસ્તું કમ્પ્યૂટર હશે અને ભારતમાં તેની કિંમત ફક્ત રૂ. ૫૦૦ રહેશે. પરંતુ બી.બી.સી.એ દાવો કર્યો હતો કે આ કિંમત ફક્ત ગાર્ડિઅને કરેલા ખોટા અર્થઘટનનું જ પરિણામ છે, અને ખરી કિંમત રૂ. ૫,૦૦૦ હશે.
ભારતના માનવ અને શંસાધન વિકાસ મંત્રી શ્રી કપિલ સિબ્બલે જુલાઇ ૨૦૧૦માં તેની કિંમત રૂ. ૧,૫૦૦ હોવાની જાહેરાત કરી છે.
કેન્દ્રીય માનવ અને શંસાધન વિકાસ મંત્રાલય દ્વારા અયોજીત શૈક્ષણિક કાર્યક્રમ પરનાં રાષ્ટ્રીય મિશનનાં ઉદ્ઘાટન સમયે સંયુક્ત સચિવ શ્રી એન.કે. સિન્હાએ એ સ્પષ્ટ કર્યું હતું કે તે લેપટોપ નથી, પરંતુ ફક્ત એક કમ્પ્યૂટર ઉપકરણ છે, જે ૧૦ ઈંચ લાંબું અને ૫ ઈંચ પહોળું હશે તથા તેની કિંમત લગભગ રૂ. ૧,૫૦૦ની આસપાસ રહેશે. જો આ લેપટોપ નથી તો શરૂઆતથી તેની જાહેરાત લેપટોપ તરિકે કેમ કરવામાં આવી રહી છે, તેમ પુછવામાં આવતાં તેમણે જવાબ આપવાનું ટાળ્યું હતું.
આ કમ્પ્યૂટર ઉપકરણનું વિમોચન શૈક્ષણિક કાર્યક્રમ પરનાં રાષ્ટ્રીય મિશનનાં ભાગરૂપે કરવામાં આવશે તેમ માનવામાં આવી રહ્યું છે. આ કાર્યક્રમ હેઠળ માહિતી અને પ્રસારણ ટેક્નોલોજી દ્વારા ભારતીય ઉપખંડની ૨૫,૦૦૦ મહાવિદ્યાલયો અને ૪૦૦ વિશ્વવિદ્યાલયો ને હાલમાં કાર્યરત સાક્ષત પોર્ટલ દ્વારા જોડવામું આયોજન છે. 
આકાશની રૂપરેખા નીચે મુજબ રહેશે:
જનતાના વપરાશ માટે તે ઇ. સ. ૨૦૧૧ના પ્રારંભમાં ઉપલબ્ધ થશે તેમ માનવામાં આવે છે.તમે અગાઉથી બુક કરાવી શકો છો.
