આલીયા બેટ એ ભારત દેશના પશ્ચિમ ભાગમાં આવેલા ગુજરાત રાજ્યના ભરૂચ જિલ્લામાંથી વહેતી અને અરબી સમુદ્રમાં ભળી જતી નર્મદા નદીના ત્રિકોણ પ્રદેશમાં આવેલ એક બેટ છે, જેનું સર્જન જમીનના ધસી પડવાથી તેમ જ કાંપ-માટીના પથરાવાને કારણે સર્જાયેલ છે. આલિયા બેટ નર્મદા નદીમાં આવેલા સુંદર બેટ પૈકીનો એક બેટ છે. ૭પ થી ૯૦ સે.મી. લંબાઈ ધરાવતા તેમ જ લાંબા હલેસા જેવા પગ ધરાવતા દરિયાઈ કાચબા આ બેટ પર ઈંડા મુકવા આવે છે. વાગરા તાલુકાનો ૧૧ માઈલ લાંબો અને ૩માઈલ પહોળો, નર્મદા નદીથી ધેરાયેલો આ બેટ તેના કુદરતી સોંદર્ય માટે લોકોનું આકર્ષણનું કેન્દ્ર બની રહ્યો છે. આ બેટ પર વસતા લોકો પશુપાલનનો વ્યવસાય કરે છે.
આ બેટ પર હાંસોટથી અથવા વાગરા તાલુકામાંથી હોડીમાં બેસી જઈ શકાય છે.
