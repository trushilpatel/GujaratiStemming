માઉન્ટ આબુ વેધશાળા માઉન્ટ આબુ શહેર નજીક રાજસ્થાનમાં આવેલી છે. આ વેધશાળા ગુરૂ શિખર પર ૧૬૮૦ મીટરની ઉંચાઇ આવેલી છે જે અરવલ્લી પર્વતમાળાનું સર્વોચ્ચ શિખર છે. અહીં સ્થાપિત કરવામાં આવેલું ૧.૨ મી ઇન્ફ્રારેડ ખગોળીય દૂરબીન એ ભારતમાં અવકાશી પદાર્થોના ઇન્ફ્રારેડ નિરિક્ષણ માટેનું સૌપ્રથમ દૂરબીન હતું. વધુમાં હવામાંના ઓછા ભેજને કારણે ગુરુ શિખર ઇન્ફ્રારેડ દૂરબીન નિરિક્ષણ માટેની આદર્શ જગ્યા બને છે. આ જગ્યા પરથી ઉત્તમ અવકાશી નિરિક્ષણો થઇ શકે છે.
આ વેધશાળા અરવલ્લી પર્વતમાળાના સર્વોચ્ચ શિખર ગુરૂ શિખર પર ૧૬૮૦ મીટરની ઉંચાઇએ આવેલી છે.
માઉન્ટ આબુમાં વર્ષમાં ૨૦૦ રાત્રિઓ વાદળ વગરની રહે છે, જેમાંથી ૧૫૦ રાત્રિઓ દરમિયાન ફોટોમેટ્રિક નિરિક્ષણો થઇ શકે છે.
વેધશાળા ૧.૨ મી ઇન્ફ્રારેડ ખગોળીય દૂરબીનથી સજ્જ છે. વધુમાં NICMOS ઇન્ફ્રારેડ કેમેરા અને સ્પેક્ટ્રોગ્રાફ, ફેબ્રે-પેરોટ સ્પેકટ્રોમીટર, ઉચ્ચ સમયની ક્ષમતા ધરાવતું ઇન્ફ્રારેડ ફોટોમીટર, ઓપ્ટિકલ પોલેરીમીટર અને ફાઇબર-જોડાણ ધરાવતું સ્પેકટ્રોગ્રાફ જેવી સુવિધાઓ અહીં રહેલી છે. નવું ઉચ્ચ ક્ષમતા વાળું ઓપ્ટિકલ સ્પેકટ્રોમીટર, PRL Advanced Radial-velocity All-sky Search જે સૂર્યમાળા બહારના ગ્રહોને શોધવા માટે વપરાય છે, અહીં એપ્રિલ ૨૦૧૨થી કાર્યરત કરવામાં આવ્યું છે.
