ભુદરગઢ કિલ્લો ભારત દેશના મહારાષ્ટ્ર રાજ્યના કોલ્હાપૂર જિલ્લામાં આવેલ એક પર્વતીય કિલ્લો છે.
૩૨૧૨ ફૂટ જેટલી ઊંચાઈ ધરાવતો આ કિલ્લો જિલ્લામથક કોલ્હાપૂર ખાતેથી આશરે ૫૦-૫૫ કિલોમીટર જેટલા અંતરે આવેલ છે. આઠસો મીટર લાંબો અને સાતસો મીટર પહોળો વિસ્તાર ધરાવતો આ કિલ્લો ભૈરવનાથના સ્થાનક માટે જાણીતો છે. કિલ્લા પાસે બે દરવાજા છે. ઘણાં સ્થળોએ દીવાલ તૂટી ગઈ હતી. પરંતુ વર્તમાન સમયમાં કિલ્લાનું સમારકામ કરી કિલ્લેબંધી સંપૂર્ણ કરવામાં આવેલ છે. અહીં દર વર્ષે મહા મહિનાના કૃષ્ણ પક્ષની દસમના દિવસે મોટી જાત્રા ભરાય છે.
કોલ્હાપુરથી ગારગોટી અને ગારગોટીથી કિલ્લાની તળેટી સુધી પહોંચવા માટે મહારાષ્ટ્ર રાજ્ય પરિવહન નિગમની બસ ઉપલબ્ધ છે.
