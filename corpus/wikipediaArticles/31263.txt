ગુજરાત અને ભારતમાં સ્થાન
કસરા ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર ભાગમાં આવેલા બનાસકાંઠા જિલ્લામાં આવેલા કાંકરેજ તાલુકામાં આવેલું એક ગામ છે. કસરા ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, વરિયાળી, બાજરી, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
કસરા એ થરાનો ભાગ હતું જે બોમ્બે પ્રેસિડેન્સીની પાલનપુર એજન્સી હેઠળ હતું જે ૧૯૨૫માં બનાસકાંઠા એજન્સી બની. ૧૯૪૭માં ભારતની સ્વતંત્રતા પછી તે પહેલા બોમ્બે રાજ્ય અને ૧૯૬૦માં ગુજરાત રાજ્યની સ્થાપના પછી બનાસકાંઠા જિલ્લામાં આવ્યું.
અહીં જૂનું વિષ્ણુનું મંદિર આવેલું છે, જે કોતરણી ધરાવતા અલગ-અલગ રંગના પથ્થરોથી બનેલું છે. આ કોતરણીને ભારે નુકશાન પહોંચેલું છે પરંતુ મંદિર સચવાઇ રહ્યું છે. જુદાં-જુદાં રંગોના પથ્થરો સિવાય મંદિર વિશેષ બાંધણી ધરાવે છે. તેની લંબાઇ ૩૦ ફીટ જેટલી છે. વિષ્ણુની મૂળ મૂર્તિ ચાર હાથ ધરાવતી ચતુર્ભૂજ મૂર્તિ હતી, જે અલાદ્દીન ખિલજી દ્વારા લૂંટી લેવાનું મનાય છે. હાલનું મંદિર લગભગ ૪૦૦ થી ૫૦૦ વર્ષ જૂનું છે. લોકવાયકા મુજબ મંદિર ગંધર્વસેન, વિક્રમાદિત્ય ના પિતા, દ્વારા બંધાયેલું છે.
 આ લેખ Gazetteer of the Bombay Presidency: Cutch, Palanpur, and Mahi Kantha. Government Central Press. ૧૮૮૦. pp. ૩૪૨. Check date values in: |year= માંથી પબ્લિક ડોમેઇનમાં રહેલું લખાણ ધરાવે છે.
