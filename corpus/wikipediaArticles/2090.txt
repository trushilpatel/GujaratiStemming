સેંચલ તળાવ ભારત દેશના પશ્ચિમ બંગાળ રાજ્યના દાર્જિલિંગ શહેરથી દક્ષિણ-પૂર્વમાં ૧૦ કિલોમીટર જેટલા અંતરે સ્થિત છે. દાર્જિલિંગ નગર માટે પીવાનું પાણી પૂરું પાડતું આ મુખ્ય જળાશય છે. આ તળાવ દરિયાઈ સપાટીથી 8,160 ft જેટલી ઊંચાઇ પર એક ટેકરી ઉપર આવેલ છે. આ ટેકરી ખાતે આવેલ ગોલ્ફની રમતનું મેદાન પણ વિશ્વમાં સૌથી ઊંચાઈ પર આવેલ ગોલ્ફ કોર્સ છે. સેંચલ તળાવ ઉજાણીના સ્થળ તરીકે લોકપ્રિય છે. એક પ્રવાસી લોજ સેંચલ ખાતે પ્રવાસીઓને આવાસ માટે સુવિધા પૂરી પાડે છે. આ તળાવ સેંચલ વન્યજીવન અભયારણ્યનો એક ભાગ છે.
