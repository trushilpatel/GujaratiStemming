ગુજરાત અને ભારતમાં સ્થાન
ભોઇકા ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર વિસ્તારમાં આવેલા સુરેન્દ્રનગર જિલ્લામાં આવેલા કુલ ૧૦ તાલુકાઓ પૈકીના એક એવા લીંબડી તાલુકામાં આવેલું એક ગામ છે. ભોઇકા ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, વરિયાળી, બાજરી, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
ભોઇકા ઝાલાવાડ પ્રાંતનું છઠ્ઠા દરજ્જાનું અને વધુ બે ગામોનો સમાવેશ કરતું અને લીંબડીના ઝાલા રાજપૂતોના શાસન હેઠળનું રજવાડું હતું. બ્રિટિશ સમય દરમિયાન તે એજન્સી થાણાનું મુખ્ય મથક હતું.
અહીંના ગરાસિયાઓએ કિલ્લો બનાવવાનો શરૂ કર્યો હતો પરંતુ લીંબડીના શાસકોએ બાંધકામ રોકી પાડ્યું હતું. કિલ્લાના અવશેષો હજુ અહીં આવેલા છે. અહીં જુનાગઢના ઘોરી કુટુંબે બંધાવેલો એક મિનારો આવેલો છે. વખતસિંહજીના શાસન સમયે ભોઇકાના ઝાલાઓએ ભાવનગર રજવાડામાં કામ કર્યું હતું.
૧૮૭૨માં ભોઇકાની વસ્તી ૨૧૬૯ અને ૧૮૮૧માં ૨૨૮૬ હતી. ૧૯૦૧માં ભોઇકાની વસ્તી ૩૦૧૩ હતી. રજવાડાની કુલ આવક ૨૦,૦૦૦ રૂપિયા હતી અને તેમાંથી ૨,૧૩૨ રૂપિયાનો કર બ્રિટિશરો, જુનાગઢ રજવાડા અને સુખડી રજવાડાને ચૂકવવામાં આવતો હતો.
 આ લેખ હવે પબ્લિક ડોમેનમાં રહેલા પ્રકાશન Gazetteer of the Bombay Presidency: Kathiawar. VIII. Printed at the Government Central Press, Bombay. ૧૮૮૪. pp. ૩૯૯. Check date values in: |year= માંથી માહિતી ધરાવે છે.
