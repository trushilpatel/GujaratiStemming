ગુજરાત અને ભારતમાં સ્થાન
માણામોરા ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર વિસ્તારમાં આવેલા જામનગર જિલ્લામાં આવેલા કુલ ૬ તાલુકાઓ પૈકીના એક એવા જોડિયા તાલુકામાં આવેલું એક ગામ છે. ભીમકટા ,દૂધઈ અને પાડાબેકર માણામોરાના પડોશમાં આવેલા ગામો છે. માણામોરા ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ,મગ,મઠ, મગફળી, તલ, બાજરી, ચણા, કપાસ, દિવેલા, રજકો, અજમો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી, ચબુતરો, તળાવ તેમ જ દૂધની ડેરી જેવી સવલતો પ્રાપ્ય થયેલી છે. અહીંના લોકો કાઠિયાવાડી બોલી બોલે છે. અહીં ખેતી લાયક મોટાભાગની જમીન કાળી અને ખારાસ વાળી છે, તેથી અહીં સૂકી ખેતી થાય છે.
માણામોરા ગામનું નુતન પ્રવેશ દ્વાર સંવંત ૨૦૫૦, ઈ.સ ૧૯૯૪માં સુરત યુવક મંડળે બંધાવી આપેલ. શ્રી મનજીભાઈ બેચરભાઈ કાશીયાણીની દેખરેખમાં આ નુતન પ્રવેશ દ્વાર નિર્માણ પામેલ છે.
શ્રી રામજી મંદિરની પ્રથમ સ્થાપના ટાંક તથા લોહાણા પરિવારે કરાવેલ. ત્યાર બાદ પુન: સ્થાપના સંવંત ૨૦૪૫ તારીખઃ ૨૨-૦૫-૧૯૮૯માં શિખર બદ્ધ મંદિર બંધાવેલ.ત્યારબાદ ભુકંપ ૨૬-૦૧-૨૦૦૧માં મંદિર ધ્વંશ થઈ જતાં વૈશાખ સુદ ૬ તારીખ:૨૬-૦૪-૨૦૦૪માં ફરી પથ્થરબદ્ધ મંદિરની પુન: સ્થાપના થઈ. મંદિરનો મુખ્ય દ્વાર ઉત્તરાભિમુખે છે. મંદિરની સ્થાપના વખતે મહાયજ્ઞનું આયોજન કરેલ જેમાં ૨૬ હવનકુંડ રાખેલ. માળિયા-મિયાંણાના પ્રખર વિદ્યવાન વેદાચાર્ય જાની નારણબાપાના વરદ્‌હસ્તે મંદિરમાં દરેક દેવની મૂર્તિ પ્રતિષ્ઠા કરેલ. રામજી મંદિરની સાથે જ શ્રી જાગનાથ મહાદેવનું મંદિર આવેલું છે. જેમાં મૂર્તિની સ્થાપના રૂપાબાપા સવાણીએ કરાવેલ. શ્રી રામજી મંદિરની પાછળની ભાગે શ્રી મહાદેવનું મંદિર આવેલું છે. આ મંદિરની સ્થાપના માણામોરા ગામ જ્યાંરે વસ્યું ત્યારે ગામના ટાંક પટેલ એ સ્થાપના કરેલ હતી.
વૈશાખ સુદ ૬ તારીખ:૨૬-૦૪-૨૦૦૪માં શ્રી રામજી મંદિરની સાથે શ્રી શરમળિયા બાપાનું મંદિર બાંધેલ.
માણામોરા ગામમાં પ્રવેશ પહેલા જ શ્રી કૈળાવાળા હનુમાનજીનું મંદિર આવેલ છે. આ મંદિરનો જીર્ણોદ્ધાર ઈ.સ ૨૦૦૪માં કરેલ છે.મંદિરની અંદરના ભાગે વિશાળ કૈળાંનું વૃક્ષ છે.
માણામોરા ગામમાં તળાવની પાસે શ્રી પીઠળાઇ માતાજીનું મંદિર આવેલ છે. મંદિરનું નિર્માણ વૈશાખ સુદ ૬ તારીખ:૨૬-૦૪-૨૦૦૪ના શુભ દિને મંદિરની સ્થાપના કરવામાં આવેલ.
માણામોરા ગામમાં તળાવની પાસે શ્રી સ્વામિનારાણ મંદિર આવેલું છે. આ મંદિરની સ્થાપના સંવંત ૧૯૪૭માં કરેલ. ઈ.સ ૨૦૦૪માં ફરી જીર્ણોદ્ધાર કરેલ હતો.
માણામોરા ગામમાં પ્રવેશ થતાં જ ચબુતરો બનાવેલ છે.આ ચબુતરો તારીખ:૧૪-૦૧-૨૦૦૧માં બનાવવામાં આવ્યો હતો હતો.આ ચબુતરાની જમીન ચોથાણી પરિવારે આપેલ હતી.આ ચબુતરો વીરજીભાઈ આંણદાભાઈ ગાંગાણી પરિવારે બંધાવી આપેલ.મહંતશ્રી સુગ્રીવદાસ બાપુના વરદ્‌ હસ્તે ખુલ્લો મુકવામાં આવ્યો હતો.
માણામોરા ગામમાં એક નાનું તળાવ આવેલ છે.તળાવને કાંઠે રાજાઘાટ કહેવાય છે.તળાવને કાઠે મોટા પીરની જગ્યા આવેલી છે.તળાવમાં કુંજ,બતક,બગલો જેવા પક્ષી તથા કાચબા જેવા જળચર પ્રાણીઓ જોવા મળે છે.ચોમાસામાં તળાવ ભરાય જતા ઓક્ટોબર-નવેમ્બરથી કુંજ પક્ષીના ટોળેટોળા અહિં પડાવ નાખતા.ફેબ્રુઆરીની શરૂઆત સુધીમાં આ કુંજ પક્ષીઓ પોતાના વતન પરત ફરતા.
માણામોરા ગામમાં તળાવની બાજુમાં ધણ ચોક આવેલ છે જ્યાં ગામની ગાયો-ભેંસો ચારો ચરવા તેમજ પાણી પીવા માટે આવે છે.
માણામોરા પંચાયત ઓફિસ સામે ગામના પાદરમાં આવેલ ચબુતરો
માણામોરાથી સીમના રસ્તે આવેલ તળાવ
માણામોરા ગામના તળાવનો મુખ્ય ઓવારો
માણામોરા ગામનું ધણચોક
માણામોરા ગામનું નુતન પ્રવેશ દ્વાર
