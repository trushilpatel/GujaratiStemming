ગુજરાત અને ભારતમાં સ્થાન
અરડોઈ ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર વિસ્તારમાં આવેલા રાજકોટ જિલ્લામાં આવેલા કોટડા-સાંગાણી તાલુકાનું એક ગામ છે. આ ગામમાં મુખ્યત્વે પટેલ લોકોની વસ્તી રહે છે. અરડોઈ ગામમાં પ્રાથમિક શાળા, આંગણવાડી, દવાખાનું, પંચાયતઘર અને દુધની ડેરી જેવી સવલતો પ્રાપ્ય છે. 
ગામના લોકોનો મુખ્ય વ્યવસાય ખેતી, ખેતમજૂરી, પશુપાલન છે, ઘઉં, ડાંગર, બાજરો, કપાસ, જીરૂ, મગફળી અને શાકભાજી આ ગામનાં ખેત-ઉત્પાદનો છે. તેમજ અહીંનાં લોકો વેરાવળ ગામે આવેલ જી.આઈ.ડી.સી. માં નોકરી તથા મજુર તરીકે વ્યવસાય કરે છે.
અરડોઈ ગામ ઈ.સ. ૧૬૫૪-૬૫માં ગોંડલ રજવાડાં તરફથી કોટડા-સાંગાણીના સ્થાપક સાંગોજીને મળ્યું હતું. તેના પહેલાં તે ગોંડલના રાજવીનું મુખ્ય ગામ હતું. પરંતુ, જ્યારે તેમણે ગોંડલ હસ્તગત કર્યું ત્યારે રાજધાની અરડોઈથી ગોંડલ ખસેડવામાં આવી હતી. ગામની પૂર્વ બાજુએ મિનારો આવેલો છે.
અરડોઈ ગોંડલથી ૧૨ માઇલ ઉત્તર-પૂર્વે, કોટડાથી ૪ માઇલ ઉત્તર-પશ્ચિમે અને રાજકોટથી ૧૨ માઇલ દક્ષિણે આવેલું છે. રાજકોટ-ગોંડલ માર્ગ પરથી તે માત્ર ૨ માઈલના અંતરે આવેલું છે અને ગોંડલ નદીની શાખા પર વસેલું છે. અહીંની જમીન ફળદ્રુપ છે.
 આ લેખ હવે પબ્લિક ડોમેઇનમાં રહેલા પુસ્તકમાંથી લખાણના અંશો ધરાવે છે: Gazetteer of the Bombay Presidency: Kathiawar. VIII. Printed at the Government Central Press, Bombay. ૧૮૮૪. pp. ૩૭૦. Check date values in: |year= 






