મુન્દ્રા તાલુકો ભારત દેશના પશ્ચિમ ભાગમાં આવેલા ગુજરાત રાજ્યના કચ્છ જિલ્લાનો મહત્વનો તાલુકો છે. મુન્દ્રા આ તાલુકાનું મુખ્ય મથક છે.
આ તાલુકાનું ભૌગોલીક સ્‍થાન અક્ષાંશ ૨૨.૫ તેમ જ રેખાંશ ૫૯.૫૬ પર આવેલું છે. આ તાલુકામાંથી ભુખી નદી તેમ જ કેવડી નદી પસાર થાય છે. મુન્દ્રા ભૂજ, ગાંધીધામ, માંડવી તેમ જ અંજાર સાથે રાજ્ય ધોરી માર્ગ દ્વારા જોડાયેલું છે. આ ઉપરાંત આ તાલુકામાં રેલ્‍વે ૩૦ કિ.મી. જેટલી લંબાઇ ધરાવે છે.
આ તાલુકાના મુખ્ય પાકો ખારેક, ચીકુ, દાડમ, કેરી, નારિયેળ, સક્કરટેટી વગેરે છે.
મુન્દ્રામાં શાહ મુરાદ બુખારીની દરગાહ આવેલી છે, જે ગામની મધ્યમાં આવેલી છે. મુન્દ્રા ગામથી ૧૩ કિ.મી.નાં અંતરે બંદર આવેલું છે, જેના વિકાસનું કાર્ય અદાણી જુથને ફાળવવામાં આવ્યું છે.
મુન્દ્રા તાલુકામાં ૬૩ ગામો તેમ જ ૪૪ ગ્રામ પંચાયતો આવેલી છે.







