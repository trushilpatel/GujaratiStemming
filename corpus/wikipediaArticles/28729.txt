ઇ-ધરા કેન્દ્ર ગુજરાત રાજ્યની એક સરકારી કચેરી છે. ઇ-ધરા કેન્દ્ર ગુજરાત રાજ્યના દરેક તાલુકા મથકે હોય છે, જે મામલતદાર કેચરીની એક શાખા છે. જ્યાં જમીનને લગતાં ગામ નમુના નંબર ૬, ગામ નમુના નંબર ૭ તથા ૧૨ માં થતા ફેરફારોની નોંધ રાખવામાં આવે છે.
સને ૧૯૮૮-૮૯ દરમ્યાન શ્રી કે. ડી. બુદ્ધ, શ્રી ડો. વી. વી. રામ સુબ્બારાવ તથા શ્રી સી. કે. કોષી IAS અધિકારીઓએ ઇ-ધરા પ્રોજેક્ટનો પાયો નાખ્યો. શ્રી શરદ રાવલે તેના કાર્યકાળ ૧૯૮૯-૨૦૦૮ દરમ્યાન તથા તે બાદ વખતો વખત ઇ-ધરા વ્યવસ્થાપનના વહીવટી અને ટેક્નિકલ જેવા પાસો માટે યોગદાન આપ્યું. સને ૧૯૯૬-૯૭ માં મહેસૂલ વિભાગે શ્રી એફ.જી.એચ. એન્ડરસનની મુલ્કી હિસાબોની રેકર્ડ ઓફ રાઇટ્સની સિસ્ટમને ધ્યાનમાં રાખી લેન્ડ રેકર્ડના કોમ્પ્યુટરાઝેશન માટે કોમ્પ્યુટર પ્રોગ્રામિંગ હાથ ધર્યું. ૧૯૯૭થી આ કામગીરીને ગુજરાત સરકારે NIC-GSUના ટેક્નિકલ સહયોગ દ્વારા પ્રોજેક્ટનું રાજ્યવ્યાપી વિસ્તૃતિકરણ હાથ ધરાયું. જાન્યુઆરી-૨૦૦૪ સુધીમાં સઘળા 225 તાલુકાનું કોમ્પ્યુટરાઝેશન હાથ ધરાયું. ૨૦૦૬-૦૭માં મહેસૂલ તપાસણી કમિશનરશ્રીના માર્ગદર્શન હેઠળ કોમ્પ્યુટરાઇઝ્ડ રેકર્ડનું પ્રોમોલગેશન કરાયું. ૨૦૦૮-૧૦માં વેબ ભૂલેખ, સેન્ટ્રલ સર્વર, ઇ-રજીસ્ટ્રેશન, તથા ઇ-જમીન વિ. સિસ્ટમનું ઇ-ધરા વ્યવસ્થાપન કાર્યપ્રલાણી સાથે ઇન્ટીગ્રેશન કરાયું.
ઇ-ધરા ખાતે જમીનને લગતા ગામ નમુના નંબર ૬, ૭, ૧૨માં ફેરફારો અહીં નોંધાય છે. ગુજરાત સરકારના જીસ્વાન ની કનેક્ટીવીટી દ્વારા ઓનલાઇન ફેરફારો નોંધાય છે, અને બધી માહિતી ગાંધીનગર સ્થિતના સર્વરમાં સંગ્રહિત થાય છે. આ બધી માહિતી યુનિકોડ ટક્ષ્ટ ફોર્મેટમાં સચવાય છે.ઇ-ધરા કેન્દ્ર ખાતે નીચેના ગામ નમુનામાં ફેરફારો નોંધાય છે:
ઇ-ધરામાં જમીનના રેકર્ડના માટે નીચેના સોફ્ટવેરર્સનો ઉપયોગ કરવામાં આવે છે.
