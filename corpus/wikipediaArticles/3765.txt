ગુજરાત અને ભારતમાં સ્થાન

મોટી વાલઝર ભારત દેશના પશ્ચિમ ભાગમાં આવેલા ગુજરાત રાજ્યના નવસારી જિલ્લાના પાંચ તાલુકાઓ પૈકીના એક એવા વાંસદા તાલુકાનું ગામ છે. મોટી વાલઝર ગામમાં પ્રાથમિક શાળા, આંગણવાડી, માધ્યમિક શાળા, દુધની ડેરી, પંચાયતઘર જેવી સગવડો ઉપલબ્ધ થયેલ છે. અંહીના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. અહીંની મુખ્ય ખેતપેદાશ ડાંગર, શેરડી, કેરી તેમ જ શાકભાજી છે. આ ગામમાં મુખ્યત્વે આદિવાસી લોકો વસવાટ કરે છે. અંહીના લોકો ધોડીયા બોલી બોલે છે, જે ગુજરાતી ભાષાથી એકદમ અલગ હોય છે. 
આ ગામમાંથી ચિખલીથી વાંસદા, વઘઇ થઇને આહવા જતો રાજ્ય ધોરી માર્ગ પસાર થાય છે. આ ગામ આ માર્ગ પર કંડોલપાડા અને ખડકાલા ની વચ્ચે, કાવેરી નદીના કિનારા પર આવેલું છે. આ ઉપરાંત અહીંથી દક્ષિણ દિશામાં ઉપસળ, દુબળ ફળિયા, લિમઝર તરફ પાકો સડક માર્ગ જાય છે.
