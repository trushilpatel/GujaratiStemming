ઢાંચો:Restructure 
લિક્વિડ ક્રિસ્ટલ ડિસ્પ્લે  એ એક પાતળો, સપાટ પડદો છે જેનો શબ્દો, ચિત્રો અને હલનચલનવાળા ચિત્રો જેવી માહિતીને ઇલેક્ટ્રોનિક્સ વિજ્ઞાનનો ઉપયોગ કરીને દર્શાવવામાં ઉપયોગ થાય છે. તેનો વિવિધ ઉપકરણોમાં ઉપયોગ થાય છે. જેમાં કમ્પ્યુટર, ટેલિવિઝન, ઇન્સ્ટ્રુમેન્ટ પેનલના મોનિટર તરીકે અને વિમાનના કોકપીટથી માંડીને રોજબરોજના ઉપયોગમાં લેવાતા વપરાશ સાધનોનો સમાવેશ થાય છે. રોજબરોજના ઉપયોગમાં લેવાતા સાધનોમાં વિડીઓ પ્લેયર્સ, ગેમિંગ ડિવાઇસ, ઘડિયાળ, કેલ્ક્યુલેટર અને ટેલિફોન વગેરેનો સમાવેશ થાય છે. તેની મુખ્ય વિશેષતાઓમાં તેની હલકા વજનવાળી રચના, તેની સુવાહ્યતા અને કેથોડ રે ટ્યુબ ડિસ્પ્લે ટેકનોલોજીનો ઉપયોગ કરીને બનાવવામાં આવતા પડદાની તુલનાએ મોટા પ્રમાણમાં પડદા બનાવવાની તેની ક્ષમતાનો સમાવેશ થાય છે. તેમાં ઇલેક્ટ્રિકલ વીજ વપરાશ ઓછો થતો હોવાથી તેનો બેટરીથી ચાલતા ઇલેક્ટ્રોનિક ઉપકરણોમાં ઉપયોગ થાય છે. તે ઇલેક્ટ્રોનિક વિજ્ઞાન દ્વારા અંકુશિત થતી ઓપ્ટિકલ ડિવાઇસ છે અને પ્રવાહી સ્ફટિક ભરેલા અસંખ્ય પિક્સેલની બનેલી હોય છે. રંગીન અથવા એકરંગી છબી રચવા માટે તેને પ્રકાશના સ્ત્રોત અથવા પરાવર્તકની સામે સીધી લીટીમાં ગોઠવવામાં આવે છે. 1888માં પ્રવાહી સ્ફટિકની શોધને પગલે એલસીડી ટેકનોલોજીનો વિકાસ થયો હતો. 2008 સુધીમાં એલસીડી સ્ક્રીનવાળા ટેલિવિઝનનું વેચાણ સીઆરટી ટેલિવિઝન કરતા વધી ગયું હતું.
એલસીડીનો પ્રત્યેક પિક્સેલ બે પારદર્શી ઇલેક્ટ્રોડની વચ્ચે સીટી લીટીમાં આવેલા પરમાણુના પડ અને બે પોલરાઇઝિંગ ફિલ્ટર ધરાવે છે. તેની ટ્રાન્સમિશનની અક્ષો એકબીજાને કાટખૂણે હોય છે. પોલરાઇઝિંગ ફિલ્ટરની વચ્ચે કોઇ વાસ્તવિક પ્રવાહી સ્ફટિક ન હોવાથી પ્રથમ ફિલ્ટરમાંથી પસાર થતો પ્રકાશ બીજા પોલરાઇઝર દ્વારા અટકાવાશે.
પ્રવાહી સ્ફટિક પદાર્થના સંપર્કમાં રહેલી ઇલેક્ટ્રોડની સપાટીને ટ્રીટમેન્ટ આપવામાં આવે છે જેથી પ્રવાહી સ્ફટિક પરમાણુ કોઇ એક ચોકક્સ દીશામાં એલાઇન થાય છે. આ ટ્રીટમેન્ટ એક પાતળું પોલિમર પડ ધરાવે છે જેને કપડા જેવી વસ્તુથી એક દિશામાં ઘસવામાં આવેલું હોય છે. બાદમાં પ્રવાહી સ્ફટિકની એલાઇનમેન્ટની દિશા ઘસવાની દિશાને આધારે નક્કી થાય છે. ઇલેક્ટ્રોડ્સઇન્ડિયમ ટીન ઓક્સાઇડ તરીકે ઓળખાતા પારદર્શી કન્ડક્ટરના બનેલા હોય છે. 
વીજ ક્ષેત્ર લાગુ કરતા પહેલા, પ્રવાહી સ્ફટિક પરમાણુનું દિશામાન ઇલેક્ટ્રોડની સપાટી પર એલાઇમેન્ટને આધારે નક્કી થાય છે. નિમેટિક ડિવાઇસમાં બે ઇલેક્ટ્રોડ પર સપાટી એલાઇમેન્ટની દિશા એક બીજાને કાટખૂણે હોય છે માટે પરામણુઓ તેમની જાતને હેલિકલ અથવા ટ્વિસ્ટ માળખામાં ગોઠવે છે. તે આપાત પ્રકાશના પોલરાઇઝેશનનું રોટેશન ઘટાડે છે અને ડિવાઇસ ગ્રે દેખાય છે. જો આપવામાં આવેલા વોલ્ટેજ પુરતા પ્રમાણમાં મોટા હોય તો, પડના કેન્દ્રમાં આવેલા પ્રવાહી સ્ફટિક પરમાણુના વળ સંપૂર્ણપણે ઉતરી જાય છે અને તે જ્યારે પ્રવાહી સ્ફટિક પડમાંથી પસાર થાય છે ત્યારે આપાત પ્રકાશનું પોલરાઇઝેશન થતું નથી. આ પ્રકાશ બાદમાં બીજા ફિલ્ટરને કાટખૂણે પોલરાઇઝ થાય છે અને આમ તેને અટકાવાયા છે અને પિક્સેલ કાળો દેખાય છે. પ્રત્યેક પિક્સેલમાં પ્રવાહી સ્ફટિક પડને અપાયેલા વોલ્ટેજને અંકુશિત કરીને ભિન્ન માત્રામાં પ્રકાશ પસાર કરી શકાય છે અને આમ વિવિધ સ્તરના ગ્રે રંગ રચાય છે.
વોલ્ટેજ-ઓન સ્થિતિમાં ટ્વિસ્ટેડ નિમેટિક ડિવાઇસની ઓપ્ટિકલ ઇફેક્ટ વોલ્ટેજ-ઓફ સ્થિતિની ઇફેક્ટની તુલનાએ ડિવાઇસની જાડાઇ પર ઓછો આધાર રાખે છે. આને કારણે આ સાધનોનું સંચાલન ક્રોસ્ડ પોલરાઇઝરની વચ્ચે કરવામાં આવે છે, જેથી વોલ્ટેજ વગર તે ચમકતી દેખાય. આ સાધનોનું સમાંતર પોલરાઇઝરની વચ્ચે પણ સંચાલન કરી શકાય છે. આ સ્થિતિમાં તેજસ્વી અને કાળી સ્થિતિ વિપરિત થઇ જાય છે. વોલ્ટેજ-ઓફ કાળી સ્થિતિ આ ગોઠવણીમાં અનિયમિત આકારના ડાઘા જેવી દેખાય છે, જો કે ડિવાઇસમાં જાડાઇમાં થોડી ભિન્નતાને કારણે આમ થાય છે.
પ્રવાહી સ્ફટિક દ્રવ્ય અને એલાઇનમેન્ટ પડ દ્રવ્ય એમ બંને દ્રવ્યો આયનીય સંયોજનો ધરાવે છે. જો ચોકક્સ પોલારિટીવાળું વીજ ક્ષેત્ર લાંબા સમય સુધી આપવામાં આવે તો આ આયનીય દ્રવ્ય સપાટી પર ખેંચાઈ આવે છે અને ડિવાઇસની કાયક્ષમતા ઘટાડે છે. વૈકલ્પિક કરન્ટ આપવાથી અથવા વીજ ક્ષેત્રની પોલારિટી વિપરીત કરી દેવાથી આ સમસ્યાને ટાળી શકાય છે.
ડિસ્પ્લેમાં જ્યારે પિક્સેલની મોટી સંખ્યામાં જરૂર પડે છે ત્યારે પ્રત્યેક પિક્સેલનું સીધું સંચાલન કરવું તકનિકી રીતે શક્ય નથી કારણકે ત્યારે પ્રત્યેક પિક્સેલને સ્વતંત્ર ઇલેક્ટ્રોડ્સની જરૂર પડશે. તેના સ્થાને ડિસ્પ્લેને મલ્ટિપ્લેક્સ કરવામાં આવે છે. મલ્ટિપ્લેક્સ્ડ ડિસ્પ્લેમાં, ડિસ્પ્લેની એક તરફ આવેલા ઇલેક્ટ્રોડ્સનું જૂથ બનાવવામાં આવે છે અને એકબીજા સાથે જોડવામાં આવે છે. અને પ્રત્યેક જૂથને તેનો પોતાનો વોલ્ટેજ સ્ત્રોત મળે છે. બીજી બાજુએ પણ ઇલેક્ટ્રોડને પણ એકબીજા સાથે જોડવામાં આવે છે. અને પ્રત્યેજ જૂથને વોલ્ટેજ સિંક આપવામાં આવે છે. જૂથને એવી રીતે ડિઝાઇન કરવામાં આવે છે કે પ્રત્યેક પિક્સેલ અનન્ય અને બિનવહેંચાયેલો સ્ત્રોત અને સિંક મેળવે. ઇલેક્ટ્રોનિક્સ અથવા સોફ્ટવેરનું સંચાલન કરતું ઇલેક્ટ્રોનિક્સ બાદમાં શ્રેણીમાં સિન્ક ચાલુ કરે છે અને પ્રત્યેક સિંકના પિક્સેલને સ્ત્રોત પુરો પાડે છે.
ઢાંચો:Howtoએલસીડી મોનિટરના મૂલ્યાંકન દરમિયાન ધ્યાનમાં રાખવા જેવા મહત્ત્વના પરિબળોઃ
પ્રારંભિક સમયમાં ઇનસાઇડરની દ્રષ્ટિએ લિક્વિડ ક્રિસ્ટલ ડિસ્પ્લેના મૂળ અને જટીલ ઇતિહાસનું વર્ણન જોસેફ એ. કેસલેનો દ્વારા લિક્વિડ ગોલ્ડઃ ધ સ્ટોરી ઓફ લિક્વિડ ક્રિસ્ટલ ડિસ્પ્લે એન્ડ ધ ક્રિએશન ઓફ એન ઇન્ડસ્ટ્રી માં પ્રકાશિત કરાયું હતું. ભિન્ન દ્રષ્ટિકોણથી એલસીડીના મૂળ અને ઇતિહાસ અંગેનો અન્ય અહેવાલ હિરોશી કાવામોટો દ્વારા પ્રકાશિત કરાયો હતો જે આઇઇઇઇ હિસ્ટરી સેન્ટર પર ઉપલબ્ધ છે.
કલર એલસીડીમાં પ્રત્યેક વ્યક્તિગત પિક્સેલને ત્રણ સેલ અથવા પેટાપિક્સેલમાં વિભાજિત કરવામાં આવે છે અને વધારાના ફિલ્ટર દ્વારા તેમને અનુક્રમે લાલ, લીલો અને વાદળી રંગે રંગવામાં આવે છે. પ્રત્યેક પેટાપિક્સેલને સ્વતંત્ર રીતે અંકુશિત કરીને પ્રત્યેક પિક્સેલ માટે સંભવિત હજારો લાખો રંગ પેદા કરી શકાય છે. સીઆરટી મોનિટર ફોસ્ફરસ મારફતે આવા જ પેટાપિક્સેલના બંધારણનો ઉપયોગ કરે છે. જો કે સીઆરટીમાં આપવામાં આવેલું ઇલેક્ટ્રોનનું કિરણ ચોક્કસ 'પેટાપિક્સલ' પર અથડાતું નથી. એલસીડી અને સીઆરટી મોનિટર બંને લાલ, લીલો અને વાદળી ઘટકોનો ઉપયોગ કરતા હોવાથી તેઓ આરજીબી કલર મોડેલના સીધા ઉપયોગ છે અને માનવ દ્રષ્ટિના ત્રિરંગીય સ્વભાવના પરિણામે રંગનો વર્ણપટ સળંગ હોય તેવી ભ્રમણા આપે છે.
વિવિધ પિક્સેલ ભૂમિતિમાં મોનિટરના ઉપયોગને આધારે કલર કમ્પોનન્ટને ગોઠવી શકાય છે. સોફ્ટવેર જાણતું હોય કે જે તે એલસીડીમાં કઇ પ્રકારની ભૂમિતિનો ઉપયોગ થાય છે તો તે તેના પેટાપિક્સેલ રેન્ડરિંગ મારફતે મોનિટરનું દેખીતું રિઝોલ્યુશન વધારવા ઉપયોગ થઇ શકે છે. આ ટેકનિક ટેક્સ્ટ એન્ટિ-એલાયઝિંગમાં ઘણી ઉપયોગી છે.
હલચહલનવાળા ચિત્રોને વધુ સ્પષ્ટ કરવા જ્યારે પિક્સેલ રંગ ફેરફારને પુરતી ઝડપથી પ્રતિભાવ આપતો નથી ત્યારે કથિત પિક્સેલ ઓવરડ્રાઇવનો ઉપયોગ કરી શકાય છે.
ડિજિટલ ઘડિયાળ અને પોકેટ કેલક્યુલેટર જેવા સાધનોમાં વપરાતું ઓછા સેગમેન્ટવાળું એલસીડી પ્રત્યેક સેગમેન્ટ માટે વ્યક્તિગત ઇલેક્ટ્રિકલ સંપર્ક ધરાવે છે. બાહ્ય સમર્પિત સર્કિટ પ્રત્યેક સેગમેન્ટને અંકુશિત કરવા વીજ ભાર પ્રવાહ પુરો પાડે છે. આ ડિસ્પ્લે રચના કેટલાક ડિસપ્લે એલિમેન્ટ માટે વજનમાં ઘણું ભારે છે. 
પર્સનલ ઓર્ગેનાઇઝર અથવા જૂના લેપટોપ સ્ક્રીનમાં જોવા મળતા નાના મોનોક્રોમ ડિસ્પ્લે સુપર ટ્વિસ્ટેડ નિમેટિક અથવા ડબલ લેયર એસટીએન ટેકનોલોજી નો ઉપયોગ કરીને પેસિવ-મેટ્રિક્સ બંધારણ ધરાવે છે. ડીએસટીએન ટેકનોલોજી એસટીએન ટેકનોલોજી અને કલર એસટીએન ની કલર-શિફ્ટિંગની સમસ્યા દૂર કરે છે, જેમાં આંતરિક ફિલ્ટરનો ઉપયોગ કરીને રંગ ઉમેરવામાં આવે છે. ડિસ્પ્લેના પ્રત્યેક હાર અને સ્તંભને એક ઇલેક્ટ્રિક સર્કિટ હોય છે. પિક્સેલને હાર અને સ્તંભના સ્થાનને આધારે એક સમયે એક વખત સંબોધાય છે. આ પ્રકારના ડિસ્પ્લેને પેસિવ-મેટ્રિક્સ એડ્રેસ્ડ કહેવાય છે કારણકે પિક્સેલને બે રિફ્રેશની વચ્ચે સતત ઇલેક્ટ્રિક ચાર્જના લાભ વગર તેની સ્થિતિ જાળવી રાખવી પડે છે. જેમ પિક્સેલ ની સંખ્યા વધે છે તેમ આ પ્રકારના ડિસ્પ્લેની શક્યતા ઘટતી જાય છે. ઘણો ધીમો પ્રતિભાવ સમય અને નબળો કોન્ટ્રાસ્ટ પેસિવ-મેટ્રિક્સ એડ્રેસ્ડ એલસીડીની મૂળભૂત ખામીઓ છે.
આધુનિક એલસીડી કમ્પ્યુટર મોનિટર અને ટેલિવિઝન જેવા હાઇ- રિઝોલ્યુશન કલર ડિસ્પ્લે એક્ટિવ મેટ્રિક્સ રચનાનો ઉપયોગ કરે છે. પોલરાઇઝિંગ અને કલર ફિલ્ટરમાં થિન-ફિલ્મ ટ્રાન્ઝિસ્ટર્સની મેટ્રિક્સ ઉમેરવામાં આવે છે. પ્રત્યેક પિક્સેલ તેનો પોતાનો અલાયદો ટ્રાન્ઝિસ્ટર ધરાવે છે અને પ્રત્યેક સ્તંભ રેખાને પિક્સેલનો ઉપયોગ કરવા દે છે. જ્યારે હાર રેખા સક્રિય થાય છે ત્યારે તમામ સ્તંભ રેખાઓ પિક્સેલની હાર સાથે જોડાય છે અને તમામ સ્તંભ રેખામાં યોગ્ય વોલ્ટેજ પસાર કરવામાં આવે છે. બાદમાં હાર રેખા નિષ્ક્રિય થઇ જાય છે બીજી હાર રેખા સક્રિય થાય છે. રિફ્રેશ ઓપરેશન દરમિયાન તમામ હાર રેખાઓ શ્રેણીમાં સક્રિય થાય છે. એક્ટિવ-મેટ્રિક્સ એડ્રેસ્ડ ડિસ્પ્લે સમાન કદના પેસિવ મેટ્રિક્સ એડ્રેસ્ડ ડિસ્પ્લે કરતા વધુ "તેજસ્વી" અને "સ્પષ્ટ" દેખાય છે. તે સામાન્ય રીતે ઝડપી પ્રતિભાવ સમય ધરાવતા હોય છે અને વધુ સારી ગુણવત્તાવાળું ચિત્ર બનાવતા હોય છે.
ટ્વિસ્ટેડ નિમેટિક ડિસ્પ્લે પ્રવાહી સ્ફટિક તત્વો ધરાવે છે, જે લાઇટને પસાર થવા માટે વિવિધ ખૂણે ટ્વીસ્ટ અને અનટ્વીસ્ટ થાય છે. ટીએન લિક્વિડ ક્રિસ્ટલ સેલમાં જ્યારે વોલ્ટેજ અપાયેલા ન હોય ત્યારે સેલમાંથી પસાર થવા પ્રકાશનું ધ્રુવીકરણ થાય છે. આપવામાં આવેલા વોલ્ટેજના પ્રમાણમાં એલસી સેલ 90 ડીગ્રી સુધી ટ્વિસ્ટ થાય છે અને પોલરાઇઝેશન બદલે છે તેમજ પ્રકાશના પથને અવરોધે છે. વોલ્ટેજનું સ્તર યોગ્ય રીતે ગોઠવીને કોઈ પણ ગ્રે લેવલ કે ટ્રાન્સમિશન પ્રાપ્ત કરી શકાય છે. 
ઇન-પ્લેન સ્વિચિંગ એક એલસીડી ટેકનોલોજી છે જે સમતલ દિશામાં પ્રવાહી સ્ફટિક સેલને ગોઠવે છે. આ પદ્ધતિમાં દરેક ક્રિસ્ટલના અંતે વીજ ક્ષેત્ર લાગૂ થાય છે, પણ સ્ટાન્ડર્ડ થિન-ફિલ્મ ટ્રાન્ઝિસ્ટર ડિસ્પ્લે માટે જરૂરી એક ટ્રાન્ઝિસ્ટરને બદલે આ પદ્ધતિમાં બે ટ્રાન્ઝિસ્ટરની જરૂર પડે છે. પરિણામે વધુ ટ્રાન્સમિશન વિસ્તાર બ્લોક થાય છે, એટલે વધારે તેજસ્વી બેકલાઇટની જરૂર પડે છે, જે વધારે ઊર્જાનો ઉપયોગ કરશે જે નોટબુક કમ્પ્યુટર્સ માટે આ પ્રકારના ડિસ્પ્લેનો ઉપયોગ ઓછો ઇચ્છનીય બનાવશે.
આ પદ્ધતિ વર્ષ 2003 સુધી ફ્રિન્જ ફીલ્ડ સ્વિચિંગ તરીકે જાણીતી હતી. એડવાન્સ્ડ ફ્રિન્જ ફીલ્ડ સ્વિચિંગ એ આઇપીએસ કે એસ-આઇપીએસને મળતી આવતી ટેકનોલોજી છે, જે ઉત્તમ કામગીરી અને ઊંચી તેજસ્વીતા ઉપરાંત મેઘધનુષી રંગો ઓફર કરે છે. એએફએફએસને હાઇડિસ ટેકનોલોજીસ કંપની લિમિટેડ, કોરીયા એ વિકસાવી છે. 
એએફએફએસનો ઉપયોગ કરતી નોટબુક એપ્લિકેશન્સમાં વ્યાવસાયિક ડિસ્પ્લે માટે પહોળા દ્રશ્યને સારામાં સારી રીતે રજૂ કરતી વખતે રંગ ઓછામાં ઓછા ફેલાય છે અને તેનો સુભગ સમન્વય સ્થાપિત થાય છે. લાઇટ લીકેજથી રંગમાં થતો ફેરફાર કે તેનું વિચલન સફેદ રંગ વધારી સુધારવામાં આવે છે જેનાથી વ્હાઇટ/ગ્રે પુનઃઉત્પાદનમાં વધારો પણ થાય છે. 
વર્ષ 2004માં હાઇડિસ ટેકનોલોજીસ કંપની લિમિટેડે જાપાનની હિટાચી ડિસ્પ્લેને એએફએફએસ પેટન્ટનું લાઇસન્સ આપ્યું છે. હિટાચી તેના ઉત્પાદનમાં હાઈ એન્ડ પેનલનું ઉત્પાદન કરવા એએફએફએસનો ઉપયોગ કરે છે. વર્ષ 2006માં હાયડિસએ સાન્યો એપ્સન ઇમેજિંગ ડીવાઇસીસ કોર્પોરેશનને પણ લાઇસન્સ આપ્યું છે. 
હાયડિસે એએફએફએસપ્લસ પણ વિકસાવ્યું છે, જેનાથી વર્ષ 2007માં આઉટડોર રીડેબિલિટીમાં પણ સુધારો થયો છે. 
વર્ટિકલ એલાઇન્મેન્ટ ડિસ્પ્લે એ એલસી ડિસ્પ્લેનું જ એક સ્વરૂપ છે, જેમાં પ્રવાહી સ્ફટિક દ્રવ્ય કુદરતી રીતે ઉર્ધ્વ સ્થિતિમાં રહે છે અને વધારાના ટ્રાન્ઝિસ્ટર્સની જરૂર દૂર કરે છે. જ્યારે કોઈ વોલ્જેટ આપવામાં આવતા નથી ત્યારે પ્રવાહી સ્ફટિક સેલ સબસ્ટ્રેટને કાટખૂણે રહે છે અને બ્લેક ડિસ્પ્લેની રચના કરે છે. જ્યારે વોલ્ટેજ આપવામાં આવે છે ત્યારે પ્રવાહી સ્ફટિક સેલ સબસ્ટ્રેટને સમાંતર સ્થિતિમાં ગોઠવાઈ જાય છે અને પ્રકાશને પાસ થવા દે છે અને પગલે વ્હાઇટ ડિસ્પ્લે ઊભું થાય છે. વીએ લિક્વિડ ક્રિસ્ટલ ડિસ્પ્લે આઇપીએસ પેનલ જેવા જ કેટલાંક લાભ આપે છે, ખાસ કરીને દ્રશ્ય જોવાનો સારો એંગલ અને સ્ક્રીનના બ્લેક લેવલમાં સુધારો. 
બ્લુ ફેઝ એલસીડીને પ્રવાહી સ્ફટિકના ટોચના પડની જરૂર હોતી નથી. બ્લુ ફેઝ એલસીડી બજારમાં પ્રમાણમાં નવા છે અને તેનું બહુ ઓછા પ્રમાણમાં ઉત્પાદન થતું હોવાથી અત્યંત મોંઘા છે. તેઓ સામાન્ય એલસીડી કરતાં વધારે રીફ્રેશ રેટ પૂરો પાડે છે, પણ સાધારણ એલસીડી બનાવવા હજુ પણ વધારે સસ્તાં છે અને ખરેખર વધુ સારા રંગ અને શાર્પ ઇમેજ પૂરી પાડે છે.
કેટલીક એલસીડી પેનલ્સ ખામીયુક્ત ટ્રાન્ઝિસ્ટર ધરાવે છે, જેને કારણે કેટલાક પિક્સેલ કાયમ માટે પ્રકાશિત રહે છે અથવા કાયમ માટે બંધ થઇ જાય છે આવા પિક્સેલને અનુક્રમે સ્ટક પિક્સેલ કે ડેડ પિક્સેલ ગણવામાં આવે છે. ઇન્ટીગ્રેટેડ સર્કિટ્સ થી વિપરીત એલસીડી પેનલ્સ થોડા ખામીયુક્ત પિક્સેલ્સ ધરાવતી હોય તો પણ તેનો ઉપયોગ કરી શકાય છે. એવો દાવો કરવામાં આવે છે કે માત્ર કેટલાંક ખામીયુક્ત પિક્સેલ્સ સાથેની એક પેનલને નકામી ગણીને ફેંકી દેવી આર્થિક રીતે પોસાય તેમ નથી, કારણ કે એલસીડી પેનલ આઇસીસ કરતાં ઘણી મોટી છે, પણ તે ક્યારેય સાબિત થયું નથી. ખામીયુક્ત પિક્સેલ્સના સ્વીકાર્ય આંકડા માટે ઉત્પાદકોની નીતિમાં બહુ મોટો ફરક છે. એક સમયે સેમસંગ કોરીયામાં વેચેલા એલસીડી મોનિટર્સ માટે શૂન્ય સહિષ્ણુતા નીતિ અપનાવતી હતી. અત્યારે સેમસંગ ઓછી મર્યાદા ધરાવતા આઇએસઓ 13406-2 સ્ટાન્ડર્ડને બહુ ચુસ્તપણે વળગી રહ્યું નથી. અન્ય કંપનીઓ તેમની નીતિમાં 11 ડેડ પિક્સેલ્સ ચલાવી લેવા માટે જાણીતી છે. ડેડ પિક્સેલ નીતિઓ પર ઉત્પાદકો અને ગ્રાહકો વચ્ચે અનેક વખત ઉગ્ર ચર્ચા થાય છે. ખામીઓ સ્વીકાર્યક્ષમતાના નિયમન માટે અને છેવાડાના ગ્રાહકોનું સંરક્ષણ કરવા આઇએસઓએ આઇએસઓ 13406-2 સ્ટાન્ડર્ડ જાહેર કર્યું હતું. જોકે દરેક એલસીડી ઉત્પાદકોએ આઇએસઓ સ્ટાન્ડર્ડને માન્ય રાખ્યું નથી અને આઇએસઓ સ્ટાન્ડર્ડનું અર્થઘટન અવારનવાર જુદું જુદું કરવામાં આવે છે.
એલસીડી પેનલ્સ તેમના મોટા કદને કારણે મોટા ભાગની આઇસી કરતાં વધારે ખામીયુક્ત હોવાની શક્યતા વધારે છે. એક ઉદાહરણમાં 300 એમએમના એસવીજીએ એલસીડી આઠ ખામી અને 150 એમએમ વેફર માત્ર 3 ખામી ધરાવે છે. જોકે વેફર પર 137માંથી 134 રંગ સ્વીકાર્ય હશે જ્યારે એલસીડી પેનલનો અસ્વીકાર બિલકુલ નહીં હોય. સ્પર્ધાના કારણે ઉત્પાદકો વચ્ચે ગુણવત્તા નિયંત્રણમાં સુધારો થયો છે. સામાન્ય રીતે ચાર ખામીયુક્ત પિક્સેલ્સ સાથે એક એસવીજીએ એલસીડી પેનલ ખામીયુક્ત ગણાય છે અને ગ્રાહકો તેના બદલે નવી એલસીડી પેનલની વિનંતી કરી શકે છે. કેટલાંક ઉત્પાદકો, ખાસ કરીને દક્ષિણ કોરીયામાં જ્યાં એલજી જેવા કેટલાંક મોટા એલસીડી પેનલ ઉત્પાદકો સ્થિત છે, હવે "ઝીરો ડીફેક્ટિવ પિક્સેલ ગેરેન્ટી" ધરાવે છે, જે વધારાની સ્ક્રીનિંગ પ્રોસેસ છે, જે પાછળથી "એ" અને "બી" ગ્રેડ પેનલ્સ તરીકે નક્કી થઈ શકે છે. અનેક ઉત્પાદકો એક ડીફેક્ટિવ પિક્સેલ સાથે ઉત્પાદન બદલી આપે છે. એટલું જ નહીં જ્યાં આ પ્રકારની ગેરેન્ટી નથી ત્યાં ડીફેક્ટિવ પિક્સેલ્સનું લોકેશન મહત્વપૂર્ણ છે. જો ડીફેક્ટિવ પિક્સેલ્સ એકબીજાની નજીક હોય તો બહુ થોડા ડીફેક્ટિવ પીક્સેલ સાથેનું ડિસ્પ્લે અસ્વીકાર્ય બની શકે છે. જ્યારે ડીફેક્ટિવ પિક્સેલ્સ દ્રશ્ય વિસ્તારના કેન્દ્રમાં હોય તો ઉત્પાદકો કદાચ તેમના ઉત્પાદન બદલવાના માપદંડો હળવા પણ કરી શકે છે. 
એલસીડી પેનલ્સ પણ ક્લાઉડિંગ  ખામીઓ ધરાવે છે, જે લ્યુમિનન્સ માં અસમાન ડાઘા તરીકે દેખાય છે. તે ડિસ્પ્લે દ્રશ્યોના ડાર્ક કે કાળા વિસ્તારોમાં સૌથી વધારે દેખાય છે.
ક્વિનેટિક્યુ ઝેનિથલ બિસ્ટેબલ ડીવાઇસ ઊર્જા વિના ઇમેજ જાળવી શકે છે. ક્રિસ્ટલ્સ બેમાંથી એક સ્થિર ઓરિએન્ટેશન માંથી એકમાં કદાચ અસ્તિત્વ ધરાવે છે અને ઊર્જાની જરૂર માત્ર ઇમેજ બદલવા માટે પડે છે. ઝેડબીડી ડિસ્પ્લે એ ક્વિનેટિક્યુમાંથી રચાયેલી કંપની છે, જે ગ્રેસ્કેલ અને કલર ઝેડબીડી ડીવાઇસનું ઉત્પાદન કરે છે. 
ફ્રાંસની એક કંપની નેમોપ્ટિકએ બાઇનેમ ઝીરો-પાવર, પેપર જેવી એલસીડી ટેકનોલોજી વિકસાવી છે, જે વર્ષ 2007થી સેઇકો સાથે ભાગીદારીમાં મોટા પાયે ઉત્પાદન કરે છે. આ ટેકનોલોજીનો હેતુ ઇલેક્ટ્રોનિક શેલ્ફ લેબલ્સ, ઇ-બુક્સ, ઇ-ડોક્યુમેન્ટ્સ, ઇ-ન્યૂઝપેપર્સ, ઇ-ડિક્શનરીસ, ઇન્ડ્રસ્ટ્રીઅલ સેન્સર્સ, અલ્ટ્રા-મોબાઇલ્સ પીસી વગેરે એપ્લિકેશન્સ માટે ઉપયોગ કરવાનો છે. ઝીરો-પાવર એલસીડી ઇલેકટ્રોનિક પેપરની કેટેગરીમાં આવે છે. 
કેન્ટ ડિસ્પ્લેએ "નો પાવર" ડિસ્પ્લે પણ વિકસાવ્યું છે, જે પોલિમર સ્ટેબિલાઇઝડ કોલેસ્ટેરિક લિક્વિડ ક્રિસ્ટલ્સ નો ઉપયોગ કરે છે. સીએચએલસીડીની મોટી ખામી રીફ્રેશ થવાનો ધીમો દર છે, જે ખાસ કરીને નીચા તાપમાને જોવા મળે છે. તાજેતરમાં કેન્ટએ મોબાઇલ ફોનની સંપૂર્ણ સપાટી આવરી લેવા સીએચએલસીડીના ઉપયોગ કેવી રીતે કરવો તે દેખાડ્યું છે, જે રંગોમાં ફેરફાર કરી શકે છે અને ઊર્જા ન મળે ત્યારે પણ તે રંગ જાળવી રાખે છે. 
વર્ષ 2004માં ઓક્સફર્ડ યુનિવર્સિટીના સંશોધકોએ ઝેનિથ બિસ્ટેબલ ટેકનિક્સ પર આધારિત ઝીરો-પાવર બિસ્ટેબલ એલસીડીના બે નવા પ્રકાર રજૂ કર્યા હતા. 
360° બીટીએન અને બિસ્ટેબલ કોલેસ્ટેરિક જેવી કેટલીક બિસ્ટેબલ ટેકનોલોજીસ મુખ્યત્વે લિક્વિટ ક્રિસ્ટલ ની બલ્ક પ્રોપર્ટીઝ પર આધારિત હોય છે અને પરંપરાગત મોનોસ્ટેબલ મટીરિઅલ્સ સાથે સમાનતા ધરાવતી એલાઇન્મેન્ટ ફિલ્મ્સ અને એલસી મિક્સચર્સ સાતે મજબૂત એન્કરિંગનો ઉપયોગ કરે છે. અન્ય બિસ્ટેબલ ટેકનોલોજીસ મુખ્યત્વે સર્ફેસ પ્રોપર્ટીઝ પર આધારિત હોય છે અને ચોક્કસ નબળા એન્કરિંગ મટીરિઅલ્સની જરૂર પડે છે. 
અન્ય કેટલીક ડિસ્પ્લે ટેકનોલોજીની સરખામણીમાં એલસીડી ટેકનોલોજીમાં હજુ પણ થોડી ખામીઓ છેઃ 

ટેલિવિઝનના વિવિધ નવા મોડેલમાં એલસીડી અને પ્લાઝમા ટીવી રંગરૂપમાં એકબીજાને તદ્દન મળતા આવે છે, પણ પ્લાઝમા ટીવીની સરખામણીમાં એલસીડીના વપરાશમાં સરેરાશ ઓછી ઊર્જાની જરૂર પડે છે. 42 ઇંચનું એલસીડી ટીવી સરેરાશ 203 વોટ ઊર્જાનો ઉપયોગ કરે છે જ્યારે તેટલા જ ઇંચનું પ્લાઝમા ટીવી 271 વોટ ઊર્જાનો ઉપયોગ કરે છે. 
જુદી જુદી ડિસ્પ્લે ટેકનોલોજીમાં ઇંચ દીઠ ઊર્જાનો ઉપયોગ એક અન્ય પરિમાણ છે. ડિસ્પ્લે ટેકનોલોજી સેગમેન્ટમાં ચોરસ ઇંચ દીઠ ઊર્જાના વપરાશની દ્રષ્ટિએ સીઆરટી ટેકનોલોજી વધારે અસરકારક છે અને તેમાં ચોરસ ઇંચદીઠ 0.23 વોટ ઊર્જાનો ઉપયોગ થાય છે જ્યારે એલસીડી ડિસ્પ્લે ટેકનોલોજીમાં ચોરસ ઇંચ દીઠ 0.27 વોટ ઊર્જાનો વપરાશ થાય છે. પ્લાઝમા ડિસ્પ્લે ટેકનોલોજીમાં ચોરસ ઇંચ દીઠ 0.36 વોટ અને ડીએલપી કે રીઅર પ્રોજેક્શન ટીવીમાં ચોરસ ઇંચદીઠ 0.14 વોટ ઊર્જા વપરાય છે. 
બિસ્ટેબલ ડિસ્પ્લેમાં ફિક્સ્ડ ઇમેજ ડિસ્પ્લે થાય છે ત્યારે ઊર્જાનો બિલકુલ વપરાશ થતો નથી, પણ ડિસ્પ્લે ઇમેજ બદલવા સારી એવી ઊર્જાની જરૂર પડે છે. 
ઢાંચો:External links 
ઢાંચો:External links
ઢાંચો:Display Technology
