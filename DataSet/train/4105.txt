વિકિપીડિયાના માપદંડ મુજબ ઊચ્ચ કક્ષાનો લેખ બનાવવા માટે આ લેખમાં સુધારો કરવાની જરૂર છે. યોગ્ય સુધારો કરીને આ સંદેશો કાઢી નાંખો. ટાઇપ કરવા અંગે મદદ માટે પાનાંનુ સંપાદન કરવાની રીત તેમજ "કેવી રીતે" શ્રેણીના લેખ જુઓ. 
કૃષિ એ ખેતી અને જંગલવ્યવસ્થા દ્વારા અન્ન અને સામગ્રીનું થતું ઉત્પાદન છે. કૃષિ એ માનવ સંસ્કૃતિના ઉદય પાછળનું મહત્વનું પરિબળ હતું, જેમાં પાળેલા પશુઓ અને છોડ ની કરકસરને કારણે અનાજનો ફાજલ જથ્થો ઉભો થયો અને તેનાથી વધુ ગીચ વસ્તી ધરાવતા અને વ્યવસ્થિત સમાજનું નિર્માણ થયું. કૃષિ અંગેનો અભ્યાસ કૃષિ વિજ્ઞાન તરીકે જાણીતો છે. 
કૃષિમાં વિવિધ પ્રકારની વિશેષતા અને તકનીકો જોવા મળે છે, જેમાં પાણીની નહેરો ખોદીને અને અન્ય પ્રકારની સિંચાઇ પદ્ધતિઓ દ્વારા છોડના વિકાસ માટે યોગ્ય જમીનના વિસ્તરણના માર્ગોનો સમાવેશ થાય છે. ખેતીલાયક જમીન પર પાકોનું વાવેતર અને જંગલવિસ્તાર પર ગોવાળો દ્વારા પશુધનનું પશુપાલન એ કૃષિની પાયાની પ્રવૃત્તિઓ ગણાય છે. છેલ્લી એક સદીમાં કૃષિના વિવિધ પ્રકારોની ઓળખ કરવા અને તેના જથ્થામાં વધારો કરવાના પ્રયત્નોમાં વધારો થઇ રહ્યો છે. વિકસીત વિશ્વમાં આ શ્રેણી ટકાઉ કૃષિ અને ઘનિષ્ઠ કૃષિ વચ્ચે વસ્તરી છે. 
આધુનિક કૃષિવિદ્યા, વનસ્પતિ સંવર્ધન, જંતુનાશકો અને ખાતરો તથા તકનીકી સુધારણાઓએ ખેતીની ઉપજમાં તીવ્ર વધારો કર્યો છે, પરંતુ આ સાથે તેને કારણે જીવવિજ્ઞાનને જંગી નુક્શાન અને માનવના આરોગ્ય પર નકારાત્મક અસરો થઇ છે. કાળજીપૂર્વકના સંવર્ધન અને પશુ પાલનમાં ઘનિષ્ઠ ડુક્કર ઉછેર જેવી અદ્યતન રીતોને કારણે માંસનું ઉત્પાદન વધ્યું છે, પરંતુ તેણે પ્રાણી પર ક્રૂરતા અને જીવાણુંનાશકોની આરોગ્ય પર અસરો, વૃદ્ધિ માટેના હોર્મોન્સ અને ઔદ્યોગિક માંસ ઉત્પાદનમાં ઉપયોગમાં લેવામાં આવતા રસાયણો અંગે ચિંતા ઉભી કરી છે. 
મુખ્ય કૃષિ પેદાશોને વ્યાપક રીતે ખોરાક, ફાઇબર, ઇંધણ, કાચો માલ, ઔષધ નિર્માણ વિજ્ઞાન અને ઉદ્દીપક તથા અલંકારક વસ્તુઓમાં વહેંચી શકાય. 2000ના દાયકામાં વનસ્પતિનો ઉપયોગ જૈવઇંધણ, જૈવઔષધનિર્માણ, જૈવપ્લાસ્ટિક અને જૈવઔષધવિજ્ઞાનના વિકાસ માટે કરવામાં આવે છે. ચોક્કસ ખોરાકમાં અનાજ, શાકભાજી, ફળો અને માંસનો સમાવેશ થાય છે. ફાઇબરમાં કપાસ, ઉન, શણ, રેશમ અને શણના કાપડનો સમાવેશ થાય છે. કાચા માલમાં જંગલી લાકડા અને વાંસનો સમાવેશ થાય છે. ઉદ્દીપકોમાં તમાકુ, દારૂ, અફીણ, કોકેન અને ડિજિટેલિસ સમાવિષ્ટ છે. ગુંદર જેવા અન્ય ઉપયોગી પદાર્થો પણ વનસ્પતિમાંથી મેળવી શકાય છે.  જૈવઇંધણમાં બાયોમાસમાંથી મિથેન, ઇથેનોલ અને બાયોડિઝલનો સમાવેશ થાય છે.  સુશોભન માટેના ઉત્પાદનોમાં કટ ફ્લાવર્સ, નર્સરી પ્લાન્ટ્સ, પાલતુઓના વેચાણ માટેની ટ્રોપિકલ માછલી અને પક્ષીઓનો સમાવેશ થાય છે. 
2007માં, વિશ્વના ત્રીજા ભાગના કામદારો કૃષિ ક્ષેત્રે રોજગારી મેળવતા હતા.  2003માં કૃષિમાં ખૂબ ઓછા લોકો રોજગારી મેળવતા હોવા છતાં 2008માં કૃષિ અંગેની જાગૃતિમાં વધારો થતા- સેવાઓ ક્ષેત્રની કંપનીઓને કૃષિને એક આર્થિક ક્ષેત્ર તરીકે સ્વીકાર્યુ અને સમગ્ર વિશ્વમાં સૌથી વધુ લોકોને રોજગારી મળી.
કૃષિ વિશ્વની કુલ વસ્તીના ત્રીજા ભાગના લોકોને રોજગારી આપતી હોવા છતાં, કૃષિ પેદાશો કુલ વૈશ્વિક ઉત્પાદનના પાંચ ટકા કરતા પણ ઓછું થાય છે. 

કૃષિ એ લેટિન એગ્રીકલ્ચરા માંથી લેવામાં આવેલો અંગ્રેજી શબ્દ છે, જેમાં એગર એ "એક ફિલ્ડ" અને કલ્ચરા નો અર્થ "વાવેતર" થાય છે જેનો પૂર્ણ અર્થ "જમીનનું ખેડાણ" થાય છે. આથી, શબ્દનો મૂળ અર્થ "જમીન કે જમીનોનું ખેડાણ એવો થાય છે"...

માનવ સંસ્કૃતિના વિકાસમાં કૃષિએ ખૂબ ચાવીરૂપ ભાગ ભજવ્યો છે. ઔદ્યોગિક ક્રાંતિ સુધી, માનવ વસ્તીમાંથી મોટા ભાગના લોકો કૃષિ પર નભતા હતા.  કૃષિ તકનીકોના વિકાસે કૃષિની ઉત્પાદકતામાં સ્થિર વધારો કર્યો છે, અને આ તકનીકોનો યોગ્ય સમયમાં ફેલાવો થતા તેને કૃષિ ક્રાંતિ પણ કહેવામાં આવે છે. છેલ્લી સદીમાં કૃષિ પ્રક્રિયાઓમાં નવી તકનીકોને કારણે નોંધપાત્ર ફેરફાર નોંધાયો છે. તેમાં, એમોનિયમ નાઇટ્રેટને સેન્દ્રીય પદાર્થ બનાવવાની હેબર-બોશ પદ્ધતિએ પાક ફેરફાર સાથે પોષક તત્વોનો ફરી ઉપયોગ કરવાની પરંપરાગત ક્રિયા શરૂ થઇ અને પ્રાણીનું ખાતર ઓછું જરૂરી બન્યું. 
વીસમી સદીની શરૂઆતમાં, રોક ફોસ્ફેટ, જીવાણુંનાશકો અને યાંત્રીકરણ સાથે સિન્થેટિક નાઇટ્રોજને પાકની ઉપજમાં જંગી વધારો કર્યો હતો. ધાન્યના પુરવઠામાં વધારો થતા પશુધનનું પોષણ પણ સસ્તુ બન્યું.  આ ઉપરાંત, વાર્ષિક વધારાનો અનુભવ પાછળથી 20મી સદીમાં ત્યારે થયો જ્યારે ચોખા, ઘઉં અને દાણા જેવા ઉચ્ચ ઉપજ ધરાવતી વસ્તુઓના સામાન્ય ખોરાકની રજૂઆત હરિયાળી ક્રાંતિના એક ભાગ તરીકે કરવામાં આવી. હરિયાળી ક્રાંતિને કારણે તકનીકો વિકસીત દેશોમાંથી વિકાસશીલ દેશોમાં આવી.  થોમસ મલ્થુસે એવી આગાહી કરી હતી કે પૃથ્વી તેના પર વધતી જતી વસ્તીને સાચવી નહીં શકે, પરંતુ હરિયાળી ક્રાંતિ જેવી તકનીકોએ ખોરાકના ફાજલ જથ્થાનું ઉત્પાદન કરવામાં સફળતા મળી. 
ઘણી સરકારોએ ખોરાકના પૂરતા જથ્થાની ખાતરી માટે કૃષિ ક્ષેત્રને આર્થિક મદદ કરી હતી.  આ કૃષિ સહાયો ઘઉં, દાણા, ચોખા, સોયાબિન અને દૂધ જેવી કેટલીક ચોક્કસ વસ્તુઓ સાથે જોડાયેલી હોય છે.  આ રાહતો જ્યારે વિકસીત રાષ્ટ્રો દ્વારા સંસ્થિત કરવામાં આવે ત્યારે તેને રક્ષણાત્મક, અપૂરતુ અને પર્યાવરણને નુક્શાનકર્તા કહેવામાં આવી છે. છેલ્લી સદીમાં, કૃષિને વધેલી ઉત્પાદકતા, સિન્થેટીક ખાતરો અને જંતુનાશકોના ઉપયોગ, પસંદગીના ઉછેર, યાંત્રીકરણ, પાણીની દૂષિતતા અને ખેતીની રાહતો દ્વારા દર્શાવવામાં આવી છે. સર આલ્બર્ટ હોવાર્ડ જેવા પદ્ધતિસરની ખેતીના સમર્થકોએ 1900ના દાયકાની શરૂઆતમાં એવી દલીલ કરી હતી કે જંતુનાશકો અને સિન્થેટીક ખાતરોનો વધુ પડતો ઉપયોગ જમીનની લાંબા ગાળાની ફળદ્રુપતાને નુક્શાન પહોંચાડે છે. આ લાગણી દાયકાઓ સુધી નિષ્ક્રિય રહી ત્યારે 2000ના દાયકામાં કેટલાક ખેડૂતો અને નીતિઘડનારાઓ દ્વારા ટકાઉ કૃષિ તરફથી પર્યાવરણ અંગેની જાગૃતિ આવી હતી.
તાજેતરના વર્ષોમાં મુખ્ય કૃષિ સ્વીકૃત બાહ્ય પર્યાવરણીય અસરો સામે તીવ્ર નકારાત્મક પ્રતિક્રિયાઓ ઉભી થઇ છે, જેમાં મુખ્યત્વે પાણીના પ્રદૂષણનો સમાવેશ થાય છે, જેને કારણે પદ્ધતિસરની ચળવળનો જન્મ થયો. આ ચળવળ પાછળનું મુખ્ય બળ યુરોપિયન યુનિયન રહ્યું છે, જેણે પ્રથમ 1991માં સંગઠિત ખોરાકને પ્રમાણિત કર્યું અને ડિકપલિંગ તરીકે જાણીતી કોમોડિટી સાથે જોડાયેલી ખેત રાહતોને દૂર કરવા માટે 2005માં તેની કોમન એગ્રીકલ્ચરલ પોલિસીમાં સુધારણાની શરૂઆત કરી. પદ્ધતિસરની ખેતીના વિકાસથી ઇન્ટીગ્રેટેડ પેસ્ટ મેનેજમેન્ટ અને પસંદગીના ઉછેર જેવી વૈકલ્પિક તકનીકોના સંશોધનની ફરી શરૂઆત કરાવી.  તાજેતરની મુખ્ય તકનીકોના વિકાસમાં આનુવંશિક ફેરફાર કરેલા ખોરાકનો સમાવેશ થાય છે. 
2007ના અંત ભાગ સુધીમાં, મરઘા અને ડેરીની ગાયો તથા અન્ય ઢોરોને ખવડાવવામાં આવતા ધાન્યોની કિંમતોમાં કેટલાક પરિબળોને કારણે ખૂબ વધારો થયો હતો અને તેને પગલે ઘઉં, સોયાબિન અને મકાઈ ની કિંમતોમાં વાર્ષિક ધોરણે વધારો થયો હતો. સમગ્ર વિશ્વના ઘણા દેશોમાં તાજેતરમાં જ ખાદ્ય રમખાણો થયા હતા. Ug99 જાતિને કારણે ઘઉં પર સ્ટેમ રસ્ટ નામનો રોગચાળો સમગ્ર આફ્રિકા અને એશિયામાં ફેલાઇ રહ્યો છે અને તેણે મોટી ચિંતાઓ ઉભી કરી છે.વિશ્વની ખેતીલાયક જમીનમાંથી 40 ટકા જમીનનું ગંભીર રીતે ધોવાણ થઇ ગયું છે. આફ્રિકામાં, જો જમીનના ધોવાણનો હાલનો સિલસિલો ચાલુ રહેશે તો તે ખંડ 2025 સુધીમાં પોતાની ફક્ત 25 ટકા વસ્તીને ખોરાક પૂરો પાડી શકશે, તેમ UNUની ઘાનાસ્થિત ઇન્સ્ટિટ્યુટ ફોર નેચરલ રિસોર્સીસ ઇન આફ્રિકાએ જણાવ્યું હતું.
આશરે 10,000 વર્ષો પહેલા થયેલા વિકાસ બાદ, કૃષિના ભૌગોલિક વિસ્તાર અને ઉપજોમાં ઘણો વધારો થયો છે. આ વિકાસ દરમિયાન, નવી તકનીકો અને નવા પાકો સમન્વિત થતા રહ્યા. સિંચાઇ, પાકમાં ફેરફાર, ખાતરો અને જંતુનાશકો જેવી કૃષિની પ્રક્રિયાઓનો વિકાસ ઘણા વર્ષો પહેલા થયો હતો, પરંતુ છેલ્લી સદીમાં તેણે ખૂબ ઝડપથી પ્રગતિ કરી છે. કૃષિના ઇતિહાસે માનવ ઇતિહાસમાં મોટી ભૂમિકા ભજવી છે, કેમકે કૃષિ ક્ષેત્રનો વિકાસ એ વિશ્વભરના સામાજિક-આર્થિક પરિવર્તનોમાં મુખ્ય પરિબળ રહ્યું છે. ખોરાકની શોધમાં પડેલા સમુદાયની સંસ્કૃતિઓમાં સંપત્તિ કેન્દ્રિત અને લશ્કરશાહી ખાસિયતો ભાગ્યે જ જોવા મળે છે અને આવો સમાજ જ સામાન્યપણે કૃષિ સાથે સંકળાયેલો છે. તેઓ કાવ્ય સાહિત્ય અને સ્થાપત્ય સ્મારકો જેવી કળાઓ અને કાનુની વ્યવસ્થાઓ ઘડવા જેવી પ્રવૃત્તિઓમાં પણ ભાગ્યે જ સંકળાયેલા જોવા મળે છે. ખેડૂતો જ્યારે પોતાના કુટુંબની જરૂરિયાત ઉપરાંતના ખોરાકનું ઉત્પાદન કરવા માટે સક્ષમ બન્યા તેમના સમાજના અન્ય લોકો ખોરાક મેળવવા સિવાયના અન્ય કામ કરવા માટે મુક્ત બન્યા. ઇતિહાસકારો અને માનવશાસ્ત્રીઓ ઘણા સમયથી એવું દલીલ કરે છે કે કૃષિના વિકાસે સમાજિક વિકાસને શક્ય બનાવ્યો. 

પશ્ચિમ એશિયા, ઇજિપ્ત અને ભારતનો ફળદ્રુપ ચાંદ અગાઉની આયોજિત છોડોની વાવણી અને લણણીની શરૂઆતની જગ્યા ગણાય છે, જે અગાઉ જંગલમાં ભેગા થઇ ગયા હતા. ઉત્તર અને દક્ષિણ ચીન, આફ્રિકાનું સહેલ, ન્યૂ ગ્યૂનીયા અને અમેરિકાના વિવિધ ક્ષેત્રોમાં કૃષિનો સ્વતંત્ર વિકાસ થયો હતો. કૃષિના આઠ કહેવાતા નૂતન પાષાણ યુગના પાકો: પ્રથમ એમ્મેર ઘઉં અને ઇનકોર્ન ઘઉ, પછી છોતરા ઉતારેલા જવ, વટાણા, મસૂર, કડવા કઠોળ, કઠોળની જાત અને શણ હતા. 
૭૦૦૦ બીસી સુધીમાં, નાના પાયે થતી કૃષિ ઇજિપ્ત સુધી પહોંચી. ૭૦૦૦ બીસીથી ભારતીય ઉપખંડમાં ઘઉં અને જવની વાવણીની શરૂઆત થઇ ચૂકી હતી, જેને બલુચિસ્તાનના મેહરગઢ ખાતેના પુરાતત્ત્વવિદ્યાના ઉત્ખન્ન દરમિયા સમર્થન મળ્યું.
૬૦૦૦ બીસી સુધીમાં, મધ્યમ કક્ષાની ખેતી નાઇલના કિનારા સુધી પહોંચી હતી. આ સમયગાળામાં, પૂર્વ એશિયામાં ઘઉંને સ્થાને ચોખાને પ્રાથમિક પાક તરીકે લઇ સ્વતંત્ર રીતે ખેતીનો વિકાસ થયો હતો. ચાઇનીઝ અને ઇન્ડોનેશિયાના ખેડૂતો ટેરો અને વાલનો ઉછેર કરી રહ્યા હતા, જેમાં મગ, સોય અને અઝુકીનો સમાવેશ થાય છે. કાર્બોહાઇડ્રેટ્સના આ નવા સ્રોતને પૂર્ણ બનાવવા માટે, આ વિસ્તારોની નદીઓ, તળાવો અને દરિયા કિનારા પરથી ખૂબ જ સંગઠિત માછલા ઉદ્યોગને કારણે જરૂરી પ્રોટિનનો જથ્થો પ્રાપ્ય બન્યો. સામૂહિક રીતે, ખેતી અને માછીમારીની આ નવી પદ્ધતિઓએ માનવ વસ્તીની માગમાં તીવ્ર વધારાની શરૂઆત કરી જેણે અગાઉના બધા જ વિકાસનો નાના કદના બનાવી દીધા અને જે આજે પણ ચાલુ છે. 
૫૦૦૦ બીસી સુધીમાં, સુમેરઆયન્સે જમીનના મોટા પાયે થતા ઘનિષ્ઠ ખેડાણ, મોનો-ક્રોપિંગ, સંગઠિત સિંચાઇ જેવી મુખ્ય કૃષિ તકનીકો અને વિશેષ મજૂર દળનો ઉપયોગનો વિકાસ કર્યો હતો, જેમાં હાલમાં શટ્ટ-અલ-આરબ તરીકે જાણીતા પાણીના માર્ગથી તેના પર્સિયન ખાડીના ત્રિકોણાકાર પ્રદેશથી ટાઇગ્રીસ અને યુફ્રેટ્સના સંગમ સુધીનો સમાવેશ થાય છે. જંગલી ઓરોક્સ અને મુફ્લોનને ઢોરો અને ઘેટા તરીકે ગૃહજીવનની ટેવ પડાતા, ત્યાર બાદ ખોરાક/ફાઇબર માટે પ્રાણીઓનો મોટે પાયે ઉપયોગ થવા લાગ્યો. ભરવાડ શારિરીક શ્રમ અને યાયાવર જીવન જીવતા સમાજ માટે જરૂરિયાત તરીકે ખેડૂત તરીકે જોડાઇ ગયો. છેક ૫૨૦૦ બીસીમાં અમેરિકામાં મકાઈ, મેનિઓક અને એરોરૂટને પ્રથમ અપનાવી લેવામાં આવ્યા હતા. બટેકા, ટમેટા, મરી, કોળુ, કઠોળની વિવિધ જાતો, તમાકુ અને અન્ય વિવિધ છોડોનો વિકાસ નવા વિશ્વમાં કરવામાં આવ્યો હતો, દક્ષિણ અમેરિકાના એન્ડેનમાં તીવ્ર ઉંચાઇ પર ઢોળાવ સતત હતા. સુમેરિયન્સ લોકો દ્વારા શોધવામાં આવેલી તકનીકોમાં ગ્રીકો અને રોમનોએ સુધારા કર્યા, પરંતુ તેમણે પાયાથી કેટલી નવી પ્રગતિ કરી. દક્ષિણના ગ્રીકો ખૂબ ખરાબ જમીન સાથે સંઘર્ષ કરી રહ્યા હતા, છતાં તેઓ વર્ષો સુધી વર્ચસ્વ ધરાવતા સમાજ તરીકે ટકી રહેવામાં સફળ રહ્યા હતા. રોમન લોકો વેપારના હેતુથી પાકોના વાવેતર પર ભાર મુકવા માટે જાણીતા હતા. 

મધ્ય યુગો દરમિયાન, ઉત્તર અમેરિકા, પૂર્વ નજીક અને યુરોપના ખેડૂતોએ હાઇડ્રોલિક અને હાઇડ્રોસ્ટેટિક સિદ્ધાંતો પર આધારિત સિંચાઇ પદ્ધતિ અને નોરિયાઝ, વોટર રેઇઝીંગ મશીન્સ, બંધ અને સરોવરો જેવી કૃષિ તકનીકોનો ઉપયોગ કરવાની શરૂઆત કરી. આ સાથે પાક ફેરફારની થ્રી ફિલ્ડ પદ્ધતિ અને મોલ્ડબોર્ડ પ્લોની શોધને પગલે કૃષિ કાર્યક્ષમતામાં ઘણો સુધારો થયો. 

1492 બાદ, અગાઉના સ્થાનિક પાકો અને ઢોરોની જાતોના વૈશ્વિક વિનિમયની શરૂઆત થઇ. નવા વિશ્વથી જૂના વિશ્વ તરફ થયેલા પાકના વિનિમયમાં ટમેટા, મકાઈ, બટેકા, મેનિઓક, કોકોઆ અને તમાકુનો સમાવેશ થતો હતો અને ઘઉં, મસાલા, કોફી અને શેરડી જેવી વિવિધ જાતો જૂના વિશ્વ તરફથી નવા વિશ્વમાં ગઇ. જૂના વિશ્વથી નવા વિશ્વમાં નિકાસ થયેલા સૌથી વધુ મહત્ત્વના પ્રાણીમાં ઘોડા અને કૂતરાનો સમાવેશ થાય છે . હંમેશા માટે ખાદ્ય પ્રાણીઓ ન હોવા છતાં, ઘોડો અને કૂતરો પશ્ચિમ ગોળાર્ધના ખેતરોમાં ઉત્પાદનકાર્યનો મહત્ત્વનો એક ભાગ બની ગયા. 
ઉત્તર યુરોપમાં બટેકા મુખ્ય અને સૌથી મહત્ત્વનો પાક બની ગયા. 16મી સદીમાં પોર્ટુગીઝો દ્વારા રજૂ કરાયા બાદ, મકાઈ અને મેનિઓકે ખંડના મુખ્ય અને સૌથી મહત્ત્વના ખાદ્ય પાક તરીકે પરંપરાગત આફ્રિકન પાકોનું સ્થાન લઇ લીધું. 
1800મી સદીની શરૂઆત સુધીમાં, કૃષિ તકનીકોનું અમલીકરણ કરવામાં આવ્યું, દાણાના જથ્થા અને વાવેતરના છોડની પસંદગી કરવામાં આવી અને તેના સુશોભિત અને ઉપયોગી લાક્ષણિકતાઓને કારણે તેને અજોડ નામ આપવામાં આવ્યું તથા જમીનના પ્રત્યેક એકમ પ્રમાણે ઉપજમાં ખાસ્સો વધારો થયો જે મધ્ય યુગોમાં જોવા મળ્યું. 19મી સદીના અંત ભાગમાં અને 20મી સદીમાં યાંત્રીકરણમાં અને વિશેષ રૂપે ટ્રેક્ટરના સ્વરૂપમાં ઝડપી વધારો થવા સાથે, ખેતીનું કામ તે ઝડપથી કરવાનું શક્ય બન્યું, જે અગાઉના સમયમાં અશક્ય હતું. આ શોધોને પગલે યુનાઇટેડ સ્ટેટ્સ, આર્જેન્ટિના, ઇઝરાયેલ, જર્મની અને કેટલાક અન્ય રાષ્ટ્રોના ચોક્ક્સ આધુનિક ખેતરોની કાર્યક્ષમતામાં વધારો થયો અને જમીનના એકમદીઠ ઉચ્ચ ગુણવત્તાના ઉત્પાદન પણ વધારો થયો અથવા તે વાસ્તવિક મર્યાદા સુધી પહોંચ્યું. એમોનિયમ નાઇટ્રેટને સેન્દ્રીય પદાર્થ બનાવવાની હેબર-બોશ પદ્ધતિએ આ ક્ષેત્રે મહત્ત્વની પ્રગતિઓનું પ્રતિનિધીત્વ કર્યું અને પાકની ઉપજ આડે અગાઉ આવતા અવરોધોને દૂર કરી દીધા. પાછલી સદીમાં, કૃષિને વધેલી ઉત્પાદકતા, મજૂરોનો સ્થાને કૃત્રિમ ખાતરો અને જંતુનાશકોનો પ્રવેશ, પાણીનું પ્રદૂષણ અને ખેત સબસિડી તરીકે વર્ણવી શકાય.  રૂઢિગત કૃષિની બાહ્ય પર્યાવરણ પર થતી અસર સામે તીવ્ર વિરોધ ઉઠ્યો છે, જેને પરિણામે જૈવિક ચળવળની શરૂઆત થઇ. 
ચોખા, મકાઈ અને ઘઉં જેવા અનાજો માનવીય ખોરાક માટે 60 ટકા પુરવઠો પૂરો પાડે છે. 1700થી 1980 વચ્ચે, "સમગ્ર વિશ્વમાં વાવેતર હેઠળના કુલ વિસ્તારમાં 466 ટકાનો વધારો થયો અને ઉપજમાં નાટકીય વધારો નોંધાયો, જેની પાછળ મુખ્યત્વે ઉચ્ચ ઉપજ આપતી વિવિધ જાતોનું પસંદગીપૂર્વકનું સંવર્ધન, ખાતરો, જંતુનાશકો, સિંચાઇ અને યંત્રો કારણભૂત બન્યા હતા. ઉદાહરણ તરીકે, સિંચાઇને કારણે 1940થી 1997 દરમિયાન પૂર્વ કોલોરાડોમાં મકાઈની ઉપજમાં 400 થી 500 ટકાનો વધારો નોંધાયો હતો. 
આમ છતાં, ઘનિષ્ઠ ખેતીના ટકાઉપણા સામે પણ ઘણી ચિંતાઓ વ્યક્ત કરવામાં આવી છે. ઘનિષ્ઠ ખેતી ભારત અને એશિયામાં જમીનની ઘટતી જતી ગુણવત્તા સાથે સંકળાયેલી છે, અને વિશેષ રૂપે વસ્તીમાં થઇ રહેલા વધારાને કારણે ખોરાકની વધતી જતી માગને કારણે પર્યાવરણ પર ખાતરો અને જંતુનાશકોની થતી અસરોને કારણે થતા નુક્શાન અંગેની ચિંતાઓમાં વધારો થયો છે. ઘનિષ્ઠ ખેતીમાં ઉપયોગમાં લેવામાં આવતા મોનોકલ્ચર જંતુઓની સંખ્યામાં વધારો કરે છે, જેને જંતુનાશકો દ્વારા નિયંત્રણમાં લઇ શકાય છે. ઇન્ટીગ્રેટેડે પેસ્ટ મેનેજમેન્ટ કે જેને દાયકાઓથી પ્રોત્સાહન આપવામાં આવે છે અને જેણે ઘણી નોંધપાત્ર સફળતાઓ મેળવી છે તેણે જંતુનાશકોનો ઉપયોગ પર બહુ નજીવી અસર કરી છે, કેમકે નીતિઓ જંતુનાશકોના ઉપયોગને ઉત્તેજન આપે છે અને આઇપીએમ જ્ઞાન-સભર છે. "હરિયાળી ક્રાંતિ"એ એશિયામાં ચોખાની ઉપજમાં નોંધપાત્ર રીતે વધારો કર્યો હોવા છતાં, છેલ્લા 15-20 વર્ષોમાં ઉપજમાં કોઇ વધારો નોંધાયો નથી. ઘઉં માટેની આનુવંશિક "ઉપજ સંભવિતતા"માં વધારો થયો છે, પરંતુ ચોખા માટેની ઉપજ સંભવિતતામાં 1966થી કોઇ વધારો થયો નથી અને મકાઈ માટેની ઉપજ સંભવિતતામાં "છેલ્લા 35 વર્ષમાં ભાગ્યે જ વધારો થયો છે". હર્બિસાઇડ-પ્રતિરોધક નીંદણ બહાર આવવામાં એક કે બે દસકાઓ લાગે છે, અને એક દસકાના સમયમાં જંતુઓ જંતુનાશકો સામે પ્રતિરોધક બને છે. પાકોના ફેરફારથી પ્રતિરોધકતાને પણ રોકી શકાય છે. 
ઓગણીસમી સદીના અંત ભાગથી, કૃષિનું દેશમાં ફરીને નિરિક્ષણ કરવાની ક્રિયામાં ઝડપે વિશ્વના ઘણા વિસ્તારોમાં નવી જાતિઓ અને નવી કૃષિ પ્રક્રિયાઓની શોધ કરી.  પ્રવાસના બે શરૂઆતના ઉદાહરણોમાં સમાવિષ્ટ ફ્રેન્ક એન. મેયરના ફ્રૂટ- અને નટ- ભેગા કરવાની ચીન અને જાપાનના 1916-1918 દરમિયાનના પ્રવાસ અને યુનાઇટેડ સ્ટેટ્સમાં સોયાબિનની ખેતીમાં થતા વધારાને ટેકો આપવા માટે સોયાબિન જર્મપ્લાઝ્મ એકત્ર કરવા માટે 1929-1931 દરમિયાન ચીન, જાપાન અને કોરિયામાં ડોરસેટ-મોર્સ ઓરિએન્ટલ કૃષિ નિરિક્ષણ પ્રવાસ છે. 
2005માં, ચીનનું કૃષિ ઉત્પાદન વિશ્વમાં સૌથી વધારે હતું, જે વિશ્વનું લગભગ છઠ્ઠા ભાગનું ઉત્પાદન ધરાવતું હતું અને આંતરરાષ્ટ્રીય નાણાં ભંડોળ પ્રમાણે, ત્યાર બાદ ઇયુ, ભારત અને યુએસએનો સમાવેશ થાય છે. અર્થશાસ્ત્રીઓ કૃષિના ટોટલ ફેક્ટર પ્રોડક્ટિવીટીને માપે છે અને આ માપ પ્રમાણે યુનાઇટેડ 1948માં હતુ તેના કરતા તે આશરે 2.6 ગણુ વધારે ઉત્પાદન ધરાવતું હતું. 
યુએસ, કેનેડા, ફ્રાન્સ, ઓસ્ટ્રેલિયા, આર્જેન્ટિના અને થાઇલેન્ડ- આ છ દેશો અનાજની નિકાસનો 90 ટકા હિસ્સો ધરાવે છે. પાણીની અછત, કે જેના કારણે અલ્જેરિયા, ઇરાન, ઇજિપ્ત અને મેક્સિકો સહિતના મધ્યમ કદના સંખ્યાબંધ દેશોમાં અનાજની આયાતમાં જંગી વધારો થયો હતો, તેને પગલે ચીન અને ભારત જેવા મોટા દેશોમાં આ સ્થિતી ઉભી થાય તેવી શક્યતા છે. 

ખેતરોમાં ખેતીની પદ્ધતિ પ્રાપ્ય સ્રોતો અને અવરોધો; ખેતરની ભૌગોલિક અને તાપમાનની સ્થિતી; સરકારી નીતિઓ; આર્થિક, સામાજિક અને રાજકીય દબાણો; અને ખેડૂતના અભ્યાસ અને સંસ્કૃતિનો સમાવેશ થાય છે. વાવેતર પરિવર્તન એ એક એવી પદ્ધતિ છે જેમાં જંગલોને બાળવામાં આવે છે, વાર્ષિક વાવેતર અને કેટલાક વર્ષો સુધી બારમાસી પાકોને ટેકો આપવા માટે પોષક પદાર્થોને મુક્ત કરવામાં આવે છે. ત્યાર બાદ જમીનને જંગલની ફરી વૃદ્ધિ માટે પડતર છોડી દેવામાં આવે છે, અને ખેડૂત નવા જમીનના ટુકડા તરફ વળી જાય છે, અને ઘણા વર્ષો પછી પરત ફરે છે. વસ્તીની ગીચતામાં વધારો થાય તો પડતર સમયને ટૂંકાવી દેવામાં આવે છે અને પોષક પદાર્થો અને એગ્રોફોરેસ્ટ્રી જેવી પદ્ધતિનો ઉપયોગ થાય છે. સમશીતોષ્ણ વાતાવરણમાં, કે જ્યાં ઘાસવાળી જમીન કે ઘાસના મેદાનો વર્ચસ્વ ધરાવતા હોય, ત્યાં ઉચ્ચ ઉત્પાદકીય વાર્ષિક ખેતવ્યવસ્થા એ મુખ્ય ખેતીની પદ્ધતિ હોય છે.
ગત સદીમાં કૃષિની તીવ્રતા, કેન્દ્રીકરણ અને વિશેષતા જોવા મળી છે, જે કૃષિ રસાયણની નવી તકનીકો યાંત્રીકરણ, અને વનસ્પતિ ઉછેર પર આધારિત હોય છે. છેલ્લા કેટલાક દાયકાઓથી, કૃષિ ટકાઉપણા તરફના પગલા, સામાજિક-આર્થિક ન્યાય અને સ્રોતોના સંરક્ષણના વિચારોનું એકીકરણ અને ખેતીની વ્યવસ્થા સાથેના પર્યાવરણ તરફના પગલાઓનો વિકાસ થયો છે. તેને કારણે જૈવિક ખેતી, શહેરી ખેતી, સમુદાયની મદદથી થતી ખેતી, માનવવિજ્ઞાન અને જીવવિજ્ઞાન ખેતી, એકિકૃત ખેતી અને સાકલ્યવાદ વ્યવસ્થાપન સહિતના રૂઢિગત કૃષિ અભિગમ સામેના ઘણા જવાબોના વિકાસ થયો છે. 


પાકના મુખ્ય પ્રકારોમાં અનાજ અને કૃત્રિમઅનાજો, કઠોળ, ઘાસચારો, અને ફળો તથા શાકભાજીનો સમાવેશ થાય છે.
ચોક્કસ પાકોનું વાવેતર સમગ્ર વિશ્વના ચોક્કસ વિકસતા ક્ષેત્રો થાય છે. હજારો મેટ્રિક ટનમાં, એફએઓ અંદાજો પર આધારિત. 
ઘોડા, ખચ્ચર, બળદ, ઉંટ, લાન, એલ્પેકા, કૂતરાઓ જેવા પ્રાણીઓનો ઉપયોગ જમીનમાં વાવેતર, પાકની લણણી, અન્ય પ્રાણીઓથી બચાવ, અને ખેત ઉત્પાદનોને ખરીદકર્તાઓ સુધી વહન કરવા માટે વારંવાર કરવામાં આવતો હતો. પશુ ઉછેરમાં ફક્ત માંસ માટે પ્રાણીઓનું સંવર્ધન અને ઉછેર અથવા પ્રાણીજન્ય ઉત્પાદનો સતત મળતા રહે તે માટે પાલનનો જ સમાવેશ નથી થતો, પરંતુ તેમાં કામ અને સાથીદાર તરીકે જાતોના સંવર્ધન અને સંભાળ પણ સંકળાયેલી છે. પશુધન ઉત્પાદન પદ્ધતિની વ્યાખ્યા ઘાસવાળી જમીન આધારિત, મિશ્ર, અને જમીનવિનાના ખાદ્ય સ્રોતને આધાર કરી શકાય. ઘાસવાળી જમીન આધારિત પશુધન ઉત્પાદન નાના ઝાડવાળી જમીન, રેન્જલેન્ડ, અને વાગોળવાની ટેવ ધરાવતા પશુઓ માટેના લીલો ચારા પર આધાર રાખતા હોય છે. બાહ્ય પોષક પદાર્થોનો ઉપયોગ કરી શકાય છે, આમ છતાં છાણ મુખ્ય પોષક સ્રોત તરીકે જમીનને પ્રત્યક્ષ રીતે પરત જ મળી જાય છે. આ પદ્ધતિ મુખ્યત્વે એવા વિસ્તારોમાં મહત્વની છે કે જ્યાં પાકનું ઉત્પાદન આબોહવા કે જમીના કારણે પાકનું ઉત્પાદન સંભવિત ન હોય અને 30-40 મિલિયન ભરવાડોનું પ્રતિનિધીત્વ હોય. મિશ્ર ઉત્પાદન પદ્ધતિઓમાં ઘાસવાળી જમીન અને, સૂકા ઘાસના પાકો અને અનાજનો ઉપયોગ પ્રાણીઓ અને મોનોગેસ્ટીક પશુધનને ખવડાવવા માટે થાય છે. મિશ્ર વ્યવસ્થામાં છાણને પરંપરાગત રીતે પાકો માટેના ખાતર તરીકે ફરી ઉપયોગમાં લેવામાં આવે છે.  બધી ખેતીલાયક જમીનમાંથી 68 ટકા પશુધનના ઉત્પાદનમાં ઉપયોગમાં લેવામાં આવતુ સ્થાયી ગોચર હોય છે. જમીન વિનાની પદ્ધતિ ખેતરની બહારના ખોરાક પર આધારિત હોય છે, જે પાકો અને પશુધનોના ઉત્પાદનના ડિ-લિન્કીંગનું પ્રતિનિધીત્વ કરે છે જે ઓઇસીડી સભ્ય દેશોમાં સામાન્ય રીતે જોવા મળે છે. યુ.એસ.માં પાકતા 70 ટકા અનાજને પ્રાણીઓને ખવડાવી દેવામાં આવે છે. સેન્દ્રીય ખાતરો પર પાકના ઉત્પાદન માટે ખૂબ મોટે પાયે આધાર રાખવામાં આવે છે અને છાણનો ઉપયોગ પડકારરૂપ તેમજ પ્રદૂષણનો સ્રોત બન્યો છે. 

ખેડાણ એ જમીનને વાવણી માટે અથવા પોષક પદાર્થોને ઉમેરવા અથવા જંતુ પર નિયંત્રણ મેળવવા માટે તૈયાર કરવા માટેની પદ્ધતિ છે. ખેડાણની તીવ્રતા પરંપરાગતથી માંડી બિન-ખેડાણ સુધીની હોય છે. તે જમીનને હૂંફવાળી બનાવીને ઉત્પાદકતામાં વધારો કરી શકે છે, અને ખાતરને તેમાં ભેળવે છે તથા નીંદણ પર નિયંત્રણ મુકે છે, પરંતુ જમીન વધુ ફેલાતા તે જમીનના ધોવાણને વધુ અનુકુળ બનાવે છે, CO2 છોડતા સંગઠિત પદાર્થોને સડવાની પ્રક્રિયાને ઉત્તેજન આપે છે અને જમીન સંઘટનાની વિપુલતા અને વિવિધતામાં ઘટાડો કરે છે. 
જંતુ નિયંત્રણ માં નીંદણ, જંતુ/નાના જંતુ, અને રોગોના સંચાલનનો સમાવેશ થાય છે. રસાયણ, જીવવિજ્ઞાન વિષયક, યાંત્રિક, અને સાંસ્કૃતિક પદ્ધતિઓનો ઉપયોગ કરવામાં આવે છે. સાંસ્કૃતિક પદ્ધતિઓમાં પાક ફેરફાર, ચૂંટવુ, પાકનું રક્ષણ, આંતરપાક, ખાતર પૂરવુ, બચાવ અને પ્રતિકારનો સમાવેશ થાય છે. સુગથ્રિત જંતુ સંચાલન આ બધી જ પદ્ધતિઓનો ઉપયોગ જંતુની વસ્તીને એવી મર્યાદા સુધી રાખવાનો પ્રયત્ન કરે છે કે જે આર્થિક નુક્શાન કરે છે અને જંતુનાશકોને અંતિમ પ્રયત્ન તરીકે માનવામાં આવે છે. 
પોષણ સંચાલન માં પાક અને પશુધન બંનેના ઉત્પાદન માટેના પોષક પદાર્થોના સ્રોતોનો તથા પશુધન દ્વારા ઉત્પાદિત છાણીયા ખાતરના ઉપયોગની પદ્ધતિનો પણ સમાવેશ થાય છે. પોષક પદાર્થોમાં રાસાયણિક રીતે અજૈવ ખાતરો, છાણીયુ ખાતર, લીલુ છાણ, મિશ્ર ખાતર અને ખનીજ દ્રવ્યો હોઇ શકે.પાક માટેના પોષક તત્વોનો ઉપયોગ પાક ફેરફાર અથવા પડતર સમય જેવી સાંસ્કૃતિક તકનીકો ઉપયોગ કરીને પણ સંચાલિત કરી શકાય છે. છાણનો ઉપયોગ મેનેજ્ડ ઇન્ટેન્સીવ રોટેશનલ ગ્રેઝીંગ પદ્ધતિની જેમ જ્યાં પાકનો વિકાસ થઇ રહ્યો હોય ત્યાં પશુધનનો રોકી રાખીને, અથવા પાકની જમીન અથવા લીલા ચારા પર પ્રવાહી સ્વરૂપે ફેલાવી દઇને કરવામાં આવે છે. 
જે વિસ્તારમાં વરસાદ અપૂરતો અથવા અનિયમિત હોય ત્યાં પાણીનું સંચાલન કરવામાં આવે છે, વિશ્વના માટો ભાગના ક્ષેત્રોમાં તે હોય છે. કેટલાક ખેડૂતો અપૂરતા વરસાદને કારણે સિંચાઇનો ઉપયોગ કરે છે.  યુ.એસ. અને કેનેડામાં ગ્રેટ પ્લેઇન્સ જેવા અન્ય વિસ્તારોમાં, ખેડૂતો આગામી વર્ષે પાકની વૃદ્ધિ થાય તે હેતુથી જમીનના ભેજને જાળવી રાખવા માટે પડતર વર્ષનો ઉપયોગ કરે છે. કૃષિ વિશ્વમાં ઉપયોગમાં લેવામાં આવતા 70 ટકા તાજા પાણીનું પ્રતિનિધીત્વ કરે છે.
યુનાઇટેડ સ્ટેટ્સમાં, પ્રક્રિયા, વિતરણ અને લે-વેચને કારણે ખોરાકના ભાવો પર થતી અસરમાં વધારો થયો, જ્યારે ખેતીના કારણમાં ઘટાડો નોંધાયો છે. 1960 થી 1980 દરમિયાન, ખેતરનો હિસ્સો આશરે 40 ટકા હતો, પરંતુ 1990 સુધીમાં તે ઘટીને 30 ટકા અને 1998માં તે 22.2 ટકા થઇ ગયો. આ ક્ષેત્રમાં બજાર કેન્દ્રીકરણમાં વધારો થયો છે, 1995માં ટોચના 20 ખાદ્ય ઉત્પાદનકારો ખાદ્ય પ્રક્રિયાનું અડધુ મૂલ્ય ધરાવતા હતા, જે વર્ષ 1954ના ઉત્પાદન કરતા બમણું હતું. 2000માં યુએસના ટોચના છ સુપરમાર્કેટ જૂથો વર્ષ 1992ના 32 ટકાની સરખામણીએ 50 ટકા વેચાણ ધરાવતા હતા. બજાર કેન્દ્રીકરણમાં વધારો થવાની કુલ અસરને કારણે કાર્યક્ષમતામાં વધારો થવાની શક્યતા હોવા છતાં, પરિવર્તને ઉત્પાદકો અને ગ્રાહકો પાસેથી આર્થિક સરપ્લસના પુન:વિતરણ કરે છે, અને ગ્રામીણ સમુદાયો માટે તે નકારાત્મક અસરો ઉપજાવે તેવી પણ શક્યતા હોય છે. 

પાક વૈવિધ્ય સંસ્કૃતિની શરૂઆત થઇ ત્યારથી હજારો વર્ષોથી માનવજાત દ્વારા ઉપયોગમાં લેવામાં આવે છે.  સંવર્ધનની પ્રક્રિયા દ્વારા પાકોમાં વૈવિધ્યતા આવવાથી માનવો માટે વધુ લાભકારક લાક્ષણિકતાઓ સાથેના પાકોના વિકાસ માટે છોડના આનુવંશિક બંધારણમાં ફેરફાર આવ્યા, ઉદાહરણ તરીકે, વિશાળ ફળો અને દાણાઓ, પાણીના અભાવ સામે ટકવાની શક્તિ, અથવા જંતુઓ સામે રક્ષણ. છોડના સંવર્ધનમાં નોંધપાત્ર શોધો પ્રજોત્પત્તિશાસ્ત્રજ્ઞ ગ્રેગર મેન્ડલના કાર્યો બાદ પરિણમી.  તેના પ્રભાવશાળી અને સુપ્ત આક્ષેપોએ છોડના સંવર્ધકોને જનનશાસ્ત્ર અંગે વિશેષ સમજણ પ્રદાન કરી અને છોડના સંવર્ધકો દ્વારા ઉપયોગમાં લેવામાં આવતી તકનીકોમાં સૂક્ષ્મદ્રષ્ટિ પૂરી પાડી.  પાક સંવર્ધનમાં ઇચ્છિત લક્ષણો સાથે છોડની પસંદગી, સેલ્ફ-પોલિનેશન અને ક્રોસ-પોલિનેશન, અને જીવતંત્રમાં આનુવંશિક ફેરફાર કરતી મોલેક્યુલર તકનીકો જેવી તકનીકોનો સમાવેશ થાય છે. સદીઓથી વનસ્પતિના કૃષીકરણથી પાકમાં વધારો થતો આવ્યો છે, રોગ સામે પ્રતિકાર અને દુકાળ સામે લડવાની શક્તિમાં સુધારો થયો અને કાપણીમાં સરળતા આવી છે તથા પાકના સ્વાદ અને પોષક મૂલ્યોમાં પણ સુધારો થયો છે. સંભાળપૂર્વકની પસંદગી અને સંવર્ધને પાક વનસ્પતિઓની લાક્ષણિકતાઓ પર ઘણી મોટી અસરો કરી છે.  1920ના દાયકા તથા 1930ના દાયકામાં વનસ્પતિની પસંદગી અને સંવર્ધને ન્યૂ ઝીલેન્ડમાં ગોચરમાં સુધારો થયો.  1950ના દાયકામાં વ્યાપક એક્સ-રે અને અલ્ટ્રાવાયોલેટ મ્યુટાજિનેસીસ પ્રયત્નો ને કારણે ઘઉં, મકાઈ અને જવ જેવા આધુનિક વ્યાપારી જાતોના અનાજનું ઉત્પાદન થયું. 
હરિયાળી ક્રાંતિએ "ઉંચી ઉપજ આપતી વિવિધતાનું સર્જન" કરીને ઉપજમાં ઘણા ગણો વધારો કરવા માટે પરંપરાગત વર્ણસંકરતા કરણની પદ્ધતિને લોકપ્રિય બનાવી દીધી. ઉદાહરણ તરીકે, યુએસએમાં દાણા ની સરેરાશ ઉપજ વર્ષ 1900ની આશરે હેક્ટરદીઠ 2.5 ટન થી વધીને વર્ષ 2001માં હેક્ટરદીઠ 9.4 ટન થઇ હતી. સમાન રીતે, ઘઉંની વૈશ્વિક સરેરાશ ઉપજ વર્ષ 1900ની હેક્ટરદીઠ 1 ટનથી પણ ઓછીથી વધીને વર્ષ 1990માં હેક્ટરદીઠ 2.5 ટનથી પણ વધુ થઇ હતી.  દક્ષિણ અમેરિકાની ઘઉંની સરેરાશ ઉપજ આશરે હેક્ટરદીઠ બે ટન, આફ્રિકાની હેક્ટરદીઠ એક ટનથી પણ ઓછી, ઇજિપ્ત અને અરેબિયાની સિંચાઇ સાથે હેક્ટરદીઠ 3.5થી 4 ટન જેટલી છે. જેની તુલનાએ, ફ્રાન્સ જેવા દેશમાં ઘઉંની સરેરાશ ઉપજ હેક્ટરદીઠ 8 ટનની છે.  ઉપજમાં જોવા મળતી ભિન્નતા પાછળ વાતાવરણ, જનનશાસ્ત્ર, અને ઘનીષ્ઠ ખેતીની તકનીકોની કક્ષા .. કારણભૂત હોય છે. 

આનુવંશિક રીતે સુધારેલા જીવતંત્ર એવા જીવતંત્રો છે જેમાં જનીન દ્રવ્યને સામાન્ય રીતે રીકોમ્બીનેન્ટ ડીએનએ તકનીક તરીકે જાણીતી આનુવંશિક અભિયાંત્રિકી તકનીક દ્વારા ફેરફાર કરવામાં આવતા હોય છે. આનુવંશિક અભિયાંત્રિકીએ નવા પાકો માટે ઇચ્છિત જનીન ધરાવતા કોષોના સર્જન માટે સંવર્ધક દ્વારા ઉપયોગમાં લેવામાં આવતા પ્રાપ્ય જનીનોની સંખ્યામાં વધારો કર્યો છે.  1960ના દાયકાની શરૂઆતમાં યાંત્રિક રીતે ટમેટા-કાપણીનો વિકાસ થયા બાદ, કૃષિ વૈજ્ઞાનિકો પ્રમાણે આનુવંશિક રીતે સુધારેલા ટામેટા યાંત્રિક હેન્ડલીંગ સામે વધુ રક્ષણ આપે છે. તાજેતરના સમયમાં જ, અન્ય લાભકારક લક્ષણો સાથે પાકોનું સર્જન કરવા માટે વિશ્વના વિવિધ ભાગોમાં આનુવંશિક અભિયાંત્રિકીનો ઉપયોગ કરે છે. 

રાઉન્ડઅપ-રેડી દાણામાં તેના વંશસૂત્રમાં હર્બિસાઇડ વિરોધી અંશો રોપવામાં આવે છે, જે વનસ્પતિઓને ગ્લાયફોસેટ સામેના એક્સ્પોઝરમાં ટકી રહેવાની મંજૂરી આપે છે. રાઉન્ડઅપ એ ગ્લાયફોસેટ આધારિત ઉત્પાદન માટેનું વ્યાપારી નામ છે, જે નીંદણને દૂર કરવા માટે ઉપયોગમાં લેવામાં આવતું પદ્ધતિસરનું, બિન-પસંદગીનું હર્બિસાઇડ છે. રાઉન્ડઅપ-રેડી બીજ ખેડૂતને પાકની વૃદ્ધિ માટે મદદ કરે છે, જે વાસ્તવિક પાકને નુક્શાન કર્યા વિના નીંદણ પર નિયંત્રણ મુકવા માટે ગ્લાયફોસેટ સાથે છાંટી શકાય. સમગ્ર વિશ્વના ખેડૂતો દ્વારા હર્બિસાઇડ-ટોલરન્ટ પાકોનો ઉપયોગ કરવામાં આવે છે. આજે, યુએસમાં સોયાબિનના 92 ટકા વાવેતર વિસ્તારમાં આનુવંશિક રીતે સુધારેલા હર્બિસાઇડ-ટોલરન્ટ વનસ્પતિઓ દ્વારા વાવેતર કરવામાં આવે છે. હર્બિસાઇડ-ટોલરન્ટ પોકાના વધતા જતા ઉપયોગ સાથે, ગ્લાયફોસેટ આધારિત હર્બિસાઇડ સ્પ્રેના ઉપયોગમાં પણ વધારો નોંધાયો છે. કેટલાક વિસ્તારોમાં ગ્લાયફોસેટ સામે નીંદણનો વિકાસ થયો છે, જેને કારણે ખેડૂતો અન્ય હર્બિસાઇડનો ઉપયોગ કરવા લાગ્યા છે. કેટલાક અભ્યાસોમાં ગ્લાયફોસેટના બહોળા વપરાશને કેટલાક પાકોમાં લોહતત્વોની ખામી માટે પણ કારણભૂત ગણાવવામાં આવ્યો છે, જેને કારણે પાકના ઉત્પાદન અને પોષકતત્વોની ગુણવત્તાની ચિંતાઓ સાથે આર્થિક અને આરોગ્યને લગતી ભવિષ્યની સમસ્યાઓનો પણ સમાવેશ થાય છે. 

ખેડૂતો દ્વારા ઉપયોગમાં લેવામાં આવતા અન્ય જીએમઓ પાકોમાં જંતુ-પ્રતિરોધક પાકોનો સમાવેશ થાય છે, જે જમીન જીવાણું બસિલસ થુરિંગીએન્સીસ ના જનીન હોય છે જે સ્પષ્ટ જંતુઓ માટે વિષનુ સર્જન કરે છે; જંતુ-પ્રતિરોધક પાકો વનસ્પતિઓને જંતુ દ્વારા થતા નુક્શાન સામે રક્ષણ આપે છે, એક પ્રકારનો પાક સ્ટારલિન્ક છે. અન્ય પાક કપાસ છે, જે યુએસના કપાસ વાવેતરવિસ્તારનો 63 ટકા હિસ્સો ધરાવે છે. 
કેટલાક એવું માને છે કે સમાન પ્રકારના કે સારા જંતુ-પ્રતિરોધકોના લક્ષણો પરંપરાગત સંવર્ધન પ્રક્રિયાઓ દ્વારા મેળવી શકાય છે, અને વર્ણસંકરતા કરણ અથવા જંગલી જાતો સાથે ક્રોસ-પોલિનેશન દ્વારા અન્ય જંતુઓ સામે રક્ષણ પ્રાપ્ત કરી શકાય છે. કેટલાક કિસ્સાઓમાં, જંગલી જાતિઓ પ્રતિરોધક લક્ષણોનો પ્રાથમિક સ્રોત હોય છે; ઓછામાં ઓછા ઓગણીસ રોગો સામે રક્ષણ મેળવનારી ટમેટાની કેટલીક જાતો ટમેટાના જંગી ઉત્પાદન માટે કારણભૂત બની. 

આનુવંશિક અભિયાંત્રિકોએ કદાચ કોઇ દિવસ ટ્રાન્સજેનિક પ્લાન્ટ્સનો વિકાસ કર્યો હશે જે સિંચાઇ, ગટરવ્યવસ્થા, સંરક્ષણ, સેનિટરી એન્જિનિયરીંગ, અને ઉપજમાં વધારો તથા સાચવણીને મંજૂરી આપે છે, જ્યારે તેને પરંપરાગત પાકોની સરખામણીએ ખૂબ ઓછા અશ્મિભૂત ઇંધણની જરૂર પડે છે. આ પ્રકારની પ્રગતિ મુખ્યત્વે એવા વિસ્તારો માટે મહત્વ ધરાવે છે કે જે સામાન્ય રીતે સૂકા હોય અને સતત સિંચાઇ પર જ આધારિત હોય તથા જ્યાં મોટા પાયે ખેતી થતી ન હોય. 
આમ છતાં, વનસ્પતિની આનુવંશિક અભિયાંત્રિકી વિવાદિત સાબિત થઇ છે. જીએમઓ અંગે ખાદ્ય સલામતી અને પર્યાવરણ પર થતી અસરોમાં વધારો વધારો થતો આવ્યો છે.  ઉદાહરણ તરીકે, પરિસ્થિતી વિજ્ઞાનના વિજ્ઞાનીઓ અને અર્થશાસ્ત્રીઓએ જીએમઓ સામે પ્રશ્નો ઉઠાવ્યા છે. આ જીએમઓ પદ્ધતિઓમાં ટર્મીનેટર સીડ્સનો સમાવેશ થાય છે જે આનુવંશિક સુધારો છે જે જંતુરહિત બીજનું સર્જન કરે છે. ટર્મીનેટર સીડ્સ સામે હાલમાં મજબૂત આંતરરાષ્ટ્રીય વિરોધ ઉઠી રહ્યો છે અને વૈશ્વિક પ્રતિબંધ માટે સતત પ્રયાસો થઇ રહ્યા છે. કંપનીઓને આપવામાં આવેલું પેટન્ટનું રક્ષણ એ અન્ય વિવાદિત મુદ્દો છે જે આનુવંશિક અભિયાંત્રિકીનો ઉપયોગ કરીને નવા પ્રકારના બીજનો વિકાસ કરે છે.  કંપનીઓ પાસે જ્યારથી તેમના બીજોની બૌદ્ધિક માલિકી છે, તેઓ તેમના પેટન્ટના ઉત્પાદનો માટે શરતો અને સ્થિતી અંગે આદેશો કરવાની સત્તા ધરાવે છે.  હાલમાં, દસ બીજ કંપનીઓ બીજના વૈશ્વિક વેચાણના બે-તૃતિયાંશ હિસ્સા પર નિયંત્રણ ધરાવે છે. વંદના શીવાએ એવી દલીલ કરી હતી કે આ કંપનીઓ જીવનની પેટન્ટ લઇને બાયોપાયરસી તેમજ નફા માટે જીવતંત્રનું શોષણ કરતી હોવા બદલ દોષી છે. પેટન્ટ લીધી હોય તેવા બીજોનો બીજી વારના વાવેતર માટે ઉપયોગ કરવા પર પ્રતિબંધ મુકવામાં આવ્યો છે, જેને કારણે ખેડૂત પર પ્રતિ વર્ષ નવા બીજ ખરીદવાનું દબાણ સર્જાય છે. વિકસીત અને વિકાસશીલ બંને પ્રકારના ઘણા દેશોમાં બીજની બચત એ પરંપરાગત પદ્ધતિ હોવાથી, જીએમઓ બીજ કાયદાકીય રીતે ખેડૂતોને તેમની બીજ બચતની પદ્ધતિથી પ્રતિ વર્ષ નવા બીજ ખરીદવાની પદ્ધતિથી બાંધી લે છે. 
સ્થાનિક રીતે સ્વીકારવામાં આવેલા બીજ આવશ્યક વારસો છે જે તાજેતરના વર્ણસંકર પાકો અને જીએમઓને કારણે ભવિષ્યમાં ભૂલાઇ જશે. સ્થાનિક રીતે સ્વીકારવામાં આવેલા બીજો, કે જેને જમીનની જાતો કે પાક ઇકો પ્રકાર પણ કહેવામાં આવે છે તે ખૂબ મહત્ત્વના હોય છે કેમકે સમય જતા તેમને ચોક્કસ હવામાન ધરાવતા વિસ્તાર, જમીન, વાતાવરણની અન્ય સ્થિતી, ક્ષેત્રની રચના, અને વાવેતરના ચોક્કસ વિસ્તારમાં વંશીય પસંદગીમાં સ્વીકારવામાં આવ્યા છે. આ ક્ષેત્રોમાં જીએમઓ અને વર્ણસંકર વ્યાપારી બીજોના આગમનથી સ્થાનિક જમીનની જાતો સાથેના ક્રોસ-પોલિનેશનનું જોખમ ઉભું થાય છે આથી, જીએમઓ જમીનની જાતોની સ્થિરતા અને સંસ્કૃતિના વંશીય વારસા સામે એક ખતરા સમાન છે. બીજમાં એક વાર ટ્રાન્સજેનિક તત્વો હોય, ત્યારે તેનો આધાર બીજની કંપનીની સ્થિતી પર હોય છે કે તે ટ્રાન્સજેનિક વસ્તુની પેટન્ટની માલિકી ધરાવે છે કે નહીં. 
અહીં એવી પણ એક ચિંતા ઉભી થાય છે કે જીએમઓ જંગલી જાતો સાથે ક્રોસ-પોલિનેટ થશે અને સ્થાનિક વસ્તીની આનુવંશિક અખંડિતતામાં કાયમી ફેરફાર કરી દેશે; ટ્રાન્સજેનિક જનીનો સાથેની જંગલી વનસ્પતિઓની ઘણી જાતોને અગાઉથી ઓળખવામાં આવી છે. સંબંધિત જંતુની જાતિ તરફ જીએમઓ જનીનનું વહન, તેમજ બિન-ટ્રાન્સજેનિક પાકો સાથે ક્રોસ-પોલિનેશન એ ચિંતાનું કારણ છે.  તેલીબિયાંના જેમ ઘણા જીએમઓ પાકોનું તેમના બીજ માટે વાવેતર કરવામાં આવે છે ત્યારથી વારાફરતી પાક લેવામાં આવતા હોય તેવા ક્ષેત્રોમાં સ્વૈચ્છિક વનસ્પતિઓ માટે બીજનું સ્પિલેજ સમસ્યારૂપ બને છે, તેમજ વાહન-વ્યવહાર દરમિયાન પણ તેની સમસ્યા ઉભી થાય છે. 

ખાદ્ય સુરક્ષાનો મુદ્દો ખોરાકની સલામતી અને ફૂડ લેબલિંગની ચિંતા સાથે પણ સંબંધ ધરાવે છે. હાલમાં વૈશ્વિક કરાર, ધી બાયોસેફ્ટી પ્રોટોકોલ જીએમઓના વેપાર પર નિયંત્રણ ધરાવે છે. ઇયુ હાલમાં બધા જ જીએમઓ ખાદ્યો પર લેબલની માગ કરી રહ્યા છે, જ્યારે યુએસ જીએમઓ ખાદ્યો પર પારદર્શક લેબલિંગની માગ નથી કરતો. જીએમઓ ખાદ્યો સાથે સંકળાયેલા સલામતી અને જોખમો અંગેના પ્રશ્નો હજુ પણ વણઉકેલ્યા છે, ત્યારે કેટલાક એવું માને છે કે જાહેર જનતાને એ જાણવા અને પસંદ કરવા માટે સ્વતંત્ર છે કે તેઓ શું ખાઇ રહ્યા છે અને આથી બધા જીએમઓ ઉત્પાદનો પર લેબલિંગ જરૂરી છે. 

કૃષિ સમાજ પર જંતુનાશકો, પોષક તત્વો અંગેની મડાગાંઠ, પાણીનો વધારે પડતો ઉપયોગ જેવી બાહ્ય પડતર લાદે છે, અને અન્ય સમસ્યાઓ પણ ઉભી કરે છે. યુકેમાં 2000ની કૃષિ અંગેની ચકાસણીમાં 1996માં કુલ બાહ્ય પડતર 2,343 મિલિયન પાઉન્ડ, અથવા હેક્ટરદીઠ 208 પાઉન્ડની નક્કી થઇ હતી. યુએસએમાં આ પડતરનું 2005ના વર્ષનું વિશ્લેષણ દર્શાવે છે કે પાકની જમીન આશરે 5થી 16 બિલિયન ડોલર, જ્યારે પશુધનનું ઉત્પાદન 714 મિલિયન ડોલર લાદે છે. બંને અભ્યાસો પ્રમાણે, આંતરિક ખર્ચાઓમાં ઘટાડો કરવા માટે કઇં વધુ કરવાની જરૂર છે, અને તેમના વિશ્લેષણમાં સબસિડીનો સમાવેશ કરવમાં આવ્યો ન હોવા છતાં, એવું નોંધ્યું હતું કે સબસિડીઝ સમાજને કૃષિ ઉત્પાદનના થતા ખર્ચ પર અસર કરે છે.  બંને અભ્યાસોમાં રાજકોષીય અસરો પર ધ્યાન કેન્દ્રીત કરવામાં આવ્યું હતું. 2000ની સમીક્ષામાં જંતુનાશકોની ઝેરી અસરો વિષે જણાવવામાં આવ્યું હતું પરંતુ જંતુનાશકોની જોખમી ઉગ્ર અસરોનો સમાવેશ કરવામાં આવ્યો ન હતો, અને 2004ની સમીક્ષા 1992ના જંતુનાશકોની કુલ અસરો અંગેના દર્શાવવામાં આવેલા અંદાજો પર આધારિત હતી. 

યુએનના વરિષ્ઠ અધિકારી અને આ સમસ્યા દર્શાવતા યુએનના અહેવાલના સહલેખક, હેન્નીંગ સ્ટેનફેડે જણાવ્યું, "પશુધન એ આજના સૌથી ગંભીર વાતાવરણની સમસ્યામાં ફાળો આપનારા મહત્ત્વના પરિબળોમાંના એક છે". પશુધનનું ઉત્પાદન ખેતી માટે ઉપયોગમાં લેવામાં આવતી કુલ જમીનની 70 ટકા, અથવા પૃથ્વીની કુલ સપાટીની 30 ટકા જમીનનો ઉપયોગ કરે છે. તે ગ્રીનહાઉસ ગેસનો સૌથી મોટો સ્રોત છે, જે CO2ના માપ પ્રમાણે વિશ્વના ગ્રીન હાઉસ ગેસ સ્રાવના 18 ટકા હિસ્સા માટે જવાબદાર છે. તુલનાત્મક રીતે, બધા પ્રકારનો વાહનવ્યવહાર CO2નો 13.5 ટકા બહાર કાઢે છે. તે માનવ-સંબંધી નાઇટ્રસ ઓક્સાઇડના 65 ટકા અને બધા માનવ-પ્રેરિત મિથેનના 37 ટકા ઉત્પન્ન કરે છે. તે 64 ટકા એમોનિયા પણ ઉત્પન્ન કરે છે, જે એસિડના વરસાદ અને જીવનપદ્ધતિના તેજાબમાં પરિવર્તિત કરવાની ક્રિયામાં ફાળો આપે છે. પશુધનના વિસ્તરણને વનનાબૂદીને ઉત્તેજન આપનારા મુખ્ય પરિબળ તરીકે સ્વીકારવામાં આવ્યું છે, એમેઝિન બેસિનની અગાઉ 70 ટકા જંગલની જમીન હાલમાં ઢોરો દ્વારા કબજો મેળવવામાં આવ્યો છે, જ્યારે બાકીની જમીન પશુઓ માટે ધાન્ય ઉગાડવા માટે ઉપયોગમાં લેવામાં આવે છે. વનનાબૂદી અને જમીન હીણ થવા છતાં, પશુધન જૈવવિવિધતામાં પણ ઘટાડો કરે છે. 

માલ અને સેવાઓની ઉપજ મેળવવા માટે જમીનના ઉપયોગ, જમીન રૂપાંતર એ માનવ દ્વારા પૃથ્વીની કુદરતી વ્યવસ્થામાં માનવ દ્વારા કરવામાં આવતા ફેરફારનો સૌથી મહત્ત્વનો માર્ગ છે, અને તે જૈવવિવિધતા ગુમાવવા પાછળનું મુખ્ય પરિબળ માનવામાં આવે છે. માનવો દ્વારા પરાવર્તિત કરવામાં આવેલી જમીન અંદાજે 39-50 ટકાની આસપાસ હશે. જમીનનું ધોવાણ, કુદરતી વ્યવસ્થા અને ઉત્પાદકતામાં લાંબા ગાળાનો ઘટાડો એ વિશ્વની 24 ટકા જમીનમાં થવાનો અંદાજ છે. યુએન-એફએઓના અહેવાલમાં જમીનના ધોવાણ પાછળ જમીનના સંચાલનને મુખ્ય કારણ દર્શાવવામાં આવ્યું છે અને જણાવવામાં આવ્યું છે કે 1.5 અબજ લોકો ઓછી ગુણવત્તા ધરાવતી જમીન પર આધારિત છે.  ગુણવત્તામાં ઘટાડો વનનાબૂદી, રણમાં પરિવર્તન, જમીનનું ધોવાણ, ખનીજમાં ઘટાડો અથવા રસાયણ ગુણવત્તામાં ઘટાડાનો સમાવિષ્ટ હોય છે.
યુટ્રોફિકેશન, પાણી પરના જીવ વ્યવસ્થાતંત્ર શેવાળના વિકાસ અને પ્રાણવાયુક્ષીણતામાં પરિણમે છે, જેને પગલે માછલીઓના મોત, જૈવવિવિધતાને નુક્શાન થાય છે અને તે પીવાના ઉપયોગ માટે તેમજ ઔદ્યોગિક ઉપયોગ માટે પાણીને ગેરલાયક બનાવે છે. જમીનમાં ખાતર અને ખાતકના વધુ પડતા ઉપયોગ, તેમજ ઉચ્ચ પશુધનનું વધુ પડતું પ્રમાણ પોષકતત્ત્વો ને ખેતીની જમીનમાંથી અપવાહ કરે છે અને ધોઇ નાખે છે. આ પોષકતત્ત્વો મુખ્ય નોનપોઇન્ટ પોલ્યુટન્ટ્સ હોય છે, જે પાણી પરના જીવ વ્યવસ્થાતંત્રના યુટ્રોફિકેશનમાં ફાળો આપે છે.

સમગ્ર વિશ્વમાં જંતુનાશકોનો ઉપયોગ 1950થી વધીને 2.5 મિલિયન ટન થયો છે, છતાં જંતુઓને કારણે પાકના થતા નુક્શાનમાં હજુ જોઇએ તેટલો ઘટાડો થયો નથી. વિશ્વ આરોગ્ય સંસ્થાએ 1992માં એવો અંદાજ મુક્યો હતો કે 3 મિલિયન જંતુનાશકો વાર્ષિક ધોરણે ઝેરમાં પરિણમે છે, જેને પગલે 2,20,000 મૃત્યુ થાય છે.જંતુઓની વસ્તીમાં જંતુનાશક નિયંત્રક માટે પસંદ કરવામાં આવેલા જંતુનાશકો 'પેસ્ટીસાઇડ ટ્રેડમિલ' તરીકે ઓળખાતી સ્થિતી સુધી લઇ જાય છે જેમાં જંતુ નિયંત્રક નવા જંતુનાશકના વિકાસની ખાતરી આપ છે.અહીં એક વૈકલ્પિક દલીલ એવી છે કે જંતુનાશકોના ઉપયોગ અને ઘનીષ્ઠ ઉચ્ચ ઉપજ આપતી ખેતી કરીને 'પર્યાવરણના બચાવ' અને દુકાળને રોકવાનો માર્ગ, સેન્ટર ફોર ગ્લોબલ ફૂડ ઇસ્યુઝની વેબસાઇટે એક વાક્યમાં આ અભિપ્રાય માટે ઉદાહરણ પૂરુ પાડ્યું છે: 'એકરદીઠ વધુ પાક કુદરત માટે વધુ જમીન બાકી રાખશે'.આમ છતાં, ટીકાકારો એવી દલીલ કરે છે કે પર્યાવરણ અને ખાદ્ય ચીજોની જરૂરિયાત વચ્ચેની મડાગાંઠ અનિવાર્ય છે, અને તે જંતુનાશકો પાકના ફેરફાર જેવી કૃષિવિદ્યાને લગતી પ્રક્રિયાઓનું સ્થાન લઇ લેશે.
આબોહવામાં થતા ફેરફાર એ તાપમાનમાં પરિવર્તન, વરસાદ, CO2, સૂર્ય કિરણોત્સર્ગ અને આ તત્વોની એકબીજા પર થતી અસરો દ્વારા કૃષિ પર અસર કરી શકે છે. કૃષિ ગ્લોબલ વોર્મીંગમાં ઘટાડો કરવાનું અને સ્થિતી વધારે ખરાબ કરવાનું, બંને પ્રકારનું કાર્ય કરી શકે છે. વાતાવરણમાં CO2ના પ્રમાણમાં થતો કેટલોક વધારો જમીનમાં જૈવિક વસ્તુઓના વિઘટનની પ્રક્રિયાને કારણે થાય છે, અને વાતાવરણમાં આવતો મોટા ભાગનો મિથેન ચોખાની ડાંગર જેવી ભીની જમીનમાં જૈવિક વસ્તુઓના વિઘટનને કારણે હોય છે.આ ઉપરાંત, ભીની કે એનાએરોબિક જમીન પણ ડિનાઇટ્રિફિકેશન દ્વારા નાઇટ્રોજન ગુમાવે છે અને ગ્રીનહાઉસ ગેસ નાઇટ્રિક ઓક્સાઇડને છૂટો કરે છે. સંચાલનમાં થતા ફેરફારો આ ગ્રીનહાઉસ ગેસ છોડવાની ક્રિયામાં ઘટાડો કરી શકે છે, અને વધુમાં જમીનનો ઉપયોગ વાતાવરણમાંથી કેટલોક CO2 દૂર કરવા માટે કરી શકાય છે.
આર્થિક વિકાસ, વસ્તીના પ્રમાણ અને સંસ્કૃતિમાં જોવા મળતો ભેદભાવ એ દર્શાવે છે કે વિશ્વના ખેડૂતો ઘણી મુશ્કેલ સ્થિતીમાં કામ કરે છે.
યુએસમાં કપાસની ખેતી કરનાર ખેડૂત તેણે કરેલા પ્રતિએકર વાવેતર પ્રમાણે 230 યુએસ ડોલર સબસિડી તરીકે સરકાર પાસેથી મળવે છે, જ્યારે માલિ અને અન્ય ત્રીજા વિશ્વના દેશોના ખેડૂતો તેના વિના પણ ખેતી કરે છે. જ્યારે કિંમતોમાં ઘટાડો થાય છે, ત્યારે ઘણી રાહતો મળવતા યુએસના ખેડૂત પર તેના ઉત્પાદનમાં ઘટાડો કરવાનું દબાણ સર્જાતું નથી, જેના કારણે કપાસની કિંમતોને ફરી ઉપર આવવામાં મુશ્કેલીનો સમાનો કરવો પડે છે, પરંતુ માલિ જેવા દેશો આવા સમયે પડી ભાંગે છે. 
દક્ષિણ કોરિયાના એક પશુપાલક તેના હાથીના બચ્ચા માટે 1300 યુએસ ડોલર વેચાણકિંમતની ગણતરી કરી શકે છે. દક્ષિણ અમેરિકાના મેર્કોસર દેશ રેન્ચર હાથીના બચ્ચાના વેચાણ માટે 120-200 યુએસ ડોલરની ગણતરી કરી શકે છે . અગાઉના, અછત અને જમીનની ઉંચી કિંમતો જાહેર સબસિડી દ્વારા સરભર કરી આપવામાં આવે છે, ત્યાર બાદ તે સાપેક્ષ અર્થતંત્ર અને જમીનની નીચી પડતર દ્વારા સબસિડીની ગેરહાજરીને પૂર્ણ કરવામાં આવે છે. 
પીપલ્સ રિપબ્લિક ઓફ ચાઇનામાં,ગ્રામીણ ઘરની ઉત્પાદકીય મિલકત એક હેક્ટર ખેતીની જમીન જેટલી હોઇ શકે છે. બ્રાઝિલ, પેરાગ્વે અને અન્ય દેશો કે જ્યાંના સ્થાનિક કાયદાઓ આ પ્રકારની ખરીદીને મંજૂરી આપે છે ત્યાં આંતરરાષ્ટ્રીય રોકાણકારો હજારો એકર ખેતીની જમીન અથવા ખરાબાની જમીન હેક્ટરદીઠ થોડા યુએસ ડોલરની કિંમતે ખરીદી લે છે. 

1940ના દાયકાથી, કૃષિની ઉત્પાદકતામાં નાટકીય રીતે વધારો થયો છે, જેની પાછળ પેટ્રોકેમિકલના ઉપયોગથી મળેલા જંતુનાશકો, ખાતરો અને યાંત્રીકરણમાં થયેલો વધારો કારણભૂત છે. 1950 અને 1984 દરમિયાન, હરિયાળી ક્રાંતિએ સમગ્ર વિશ્વની કૃષિની સિકલ બદલી નાખી હોવાથી વિશ્વમાં અનાજના ઉત્પાદનમાં 250 ટકાનો વધારો થયો. તેના કારણે વિશ્વની વસ્તી પણ છેલ્લા 50 વર્ષોમાં વધીને બમણી થઇ ગઇ. આમ છતાં, આધુનિક તકનીકોનો ઉપયોગ કરીને ઉગાડવામાં આવેલા પાકનો ઉર્જાનો એકમને ઉત્પાદન અને ડિલીવર માટે દસ ઉર્જા એકમોની જરૂર પડે છે, જોકે આ આંકડાઓ સાથે ખનિજ તેલ આધારિત કૃષિના આંકડાઓ સ્પર્ધા કરી રહ્યા છે. આ ઉર્જાની મોટા ભાગ વસ્તુઓ અશ્મિભૂત ઇંધણના સ્રોતોમાંથી આવે છે. આધુનિક કૃષિ પર પેટ્રોકેમિકલ્સ અને યાંત્રીકરણના ભારે પ્રભાવને કારણે, એવી ચેતવણી ઉઠી છે કે તેલનો ઘટી રહેલો પુરવઠો આધુનિક ઔદ્યોગિક કૃષિ પદ્ધતિ પર જંગી નુક્શાન પહોંચાડશે, અને તેના કારણે ખાદ્યની જંગી અછત સર્જાઇ શકે છે. 
આધુનિક કે ઔદ્યોગિક કૃષિ ખનિજ તેલ પર બે મૂળભૂત માર્ગોથી આધારિત છે: 1)ખેતી કરવી- વાવેતર માટે બીજમાંથી પાક મેળવવા અને 2) વહન-ખેડૂતના ખેતરમાંથી પાકને ગ્રાહકો સુધી પહોંચાડવા માટે. વાવેતર માટે ખેતરોમાં ઉપયોગમાં લેવામાં આવતા ટ્રેક્ટર્સ, કમ્બાઇન્સ અને અન્ય સાધનોને ઇંધણ પૂરુ પાડવા માટે એક નાગરિક પાછળ વાર્ષિક આશરે 400 ગેલન જેટલું ઓઇલ વપરાય છે, જે રાષ્ટ્રના કુલ ઉર્જાના ઉપયોગના 17 ટકા હોય છે. તેલ અને કુદરતી ગેસ પણ ખેતર પર ઉપયોગમાં લેવામાં આવતા ખાતરો, જંતુનાશકો અને નીંદામણ માટેની દવાઓ આડેના મોટા અવરોધો છે.  ખાદ્ય બજારમાં પહોંચે તે પહેલા તેની પ્રક્રિયા માટે જરૂરી ઉર્જા પણ ખનિજ તેલ પૂરી પાડે છે.સવારના નાસ્તામાં ઉપયોગમાં લેવાતા નાસ્તાની બે પાઉન્ડ બેગનું ઉત્પાદન કરવા માટે અડધા ગેલન જેટલા ગેસોલિન જેટલી જ ઉર્જાનો ઉપયોગ કરે છે. અને હજુ પણ અનાજને બજાર સુધી પહોંચાડવા માટેના પરિવહન માટે જરૂરી ઉર્જાની ગણતરી કરવામાં આવી નથી; તે પ્રોસેસ્ડ ખાદ્ય અને પાકોનું વહન કરે છે જે મોટા ભાગના તેલનો ઉપયોગ કરે છે.  ન્યૂ ઝીલેન્ડનું કિવી, આર્જેન્ટિનાની શતાવરી, ગ્વાટેમાલાની ટેટી અને ફૂલગોબી, કેલિફોર્નિયાના જૈવિક લેટિસ-મોટા ભાગની ખાદ્ય ચીજો સરેરાશ 1,500 માઇલ પ્રવાસ કરીને ગ્રાહકોની ડીશ સુધી પહોંચે છે. 
તેલની અછત આ ખાદ્ય પુરવઠા વચ્ચે અવરોધ ઉભો કરી શકે તેવી શક્યતા હોય છે. આ લાચારી અંગેની ગ્રાહકોની વધતી જતી જાગૃતિ એ જૈવિક ખેતી અને અન્ય ટકાઉ કૃષિની પદ્ધતિમાં હાલમાં વધતા જતા રસ માટેના કારણોમાં મહત્ત્વનું ગણાય છે. આધુનિક જૈવિક ખેતીની પદ્ધતિઓનો ઉપયોગ કરતા કેટલા ખેડૂતોએ પરંપરાગત ખેતીની પદ્ધતિમાંથી પ્રાપ્ય ઉપજ જેટલી જ ઉપજ મેળવી હોવાનું નોંધ્યુ હતું એશિયા, મધ્ય પૂર્વ, આફ્રિકા અને મેક્સિકોમાં અનાજની તંગી ઉભી કરશે તેમજ સમગ્ર વિશ્વમાં ખોરાકની કિંમતોમાં વધારો કરશે. ડિસેમ્બર, 2007 સુધીમાં, 37 દેશો ખોરાકની કટોકટીનો સામનો કરી રહ્યા હતા અને 20 દેશોએ ખોરાકની કિંમતો પર અમુક હદ સુધી નિયંત્રણ મુક્યુ હતું. કેટલીક તંગીને કારણે ખાદ્ય હુલ્લડો થયા અને પ્રાણઘાતક નાસભાગ પણ થઇ.
કૃષિમાં અન્ય મુખ્ય પેટ્રોલિમય મુદ્દો એ છે કે ખનિજ તેલ પુરવઠાની અસર ખાતરના ઉત્પાદન પર થશે. હેબર-બોશ ખાતર બનાવવાની પ્રક્રિયા માટે હાઇડ્રોજન સ્રોત તરીકે કુદરતી ગેસનો ઉપયોગ એ કૃષિમાં અશ્મિભૂત ઇંધણનો અત્યાર સુધીનો સૌથી મોટો ઉપયોગ છે. કુદરતી ગેસ એ હાલમાં હાઇડ્રોજનનો સૌથી સસ્તો પ્રાપ્ય સ્રોત હોવાથી તેનો ઉપયોગ કરવામાં આવે છે. કુદરતી ગેસનો આંશિક રીતે વૈકલ્પિક ઉપયોગ થવાની બીકે તેલનું ઉત્પાદન થશે અને હાઇડ્રોજનનો ઉપયોગ પરિવહનમાં વધશે, ત્યારે કુદરતી ગેસ અતિ મોંઘો બની જશે. હેબર પ્રક્રિયા પુન:પ્રાપ્ય ઉર્જાના ઉપયોગ દ્વારા વ્યાપારીકરણ માટે અક્ષમ હોય અથવા હેબર પ્રક્રિયાના વિકલ્પ તરીકે હાઇડ્રોજનનો કોઇ બીજો સ્રોત પ્રાપ્ય ન હોય અને તે પરિવહન માટે અને કૃષિની જરૂરિયાત પૂર્ણ કરી શકે તેટલા જથ્થામાં ન હોય, તો ખાતરનો આ મુખ્ય સ્રોત ખૂબ જ મોંઘો બની જશે અથવા અપ્રાપ્ય બની જશે. તેને પગલે ખોરાકની અછત અથવા તેની કિંમતોમાં નાટકીય રીતે ઉછાળો આવશે. 

કૃષિ પર તેલની અછતની થનારી એક અસર એ થશે કે તે જૈવિક ખેતી તરફ સંપૂર્ણ રીતે વળી જશે.  પીક ઓઇલની ચિંતાઓને કારણે, જૈવિક પદ્ધતિઓ પરંપરાગત રીતો કરતા ઘણી રીતે ટકાઉ અને યોગ્ય છે, કેમકે તેમાં ખનિજ તેલ આધારિત જંતુનાશકો, નીંદામણનાશકો અથવા ખાતરોનો ઉપયોગ કરવામાં આવતો નથી. આધુનિક જૈવિક ખેતીની પદ્ધતિઓનો ઉપયોગ કરતા કેટલાક ખેડૂતોની ઉપજ પરંપરાગત ખેતીની સરખામણીએ વધારે હોય તેવું જોવા મળ્યું છે. આમ છતાં, જૈવિક ખેતી વધારે મજૂર કેન્દ્રી હશે અને તેમાં શહેરમાંથી ગ્રામીણ વિસ્તારોમાં મજૂર બળોને તબદલી કરવાની જરૂર પડશે. 
એવું સૂચન કરવામાં આવ્યું હતું કે ગ્રામીણ સમુદાયો કદાચ બાયોકાર અને સાઇનફ્યુઅલ પ્રક્રિયામાંથી ઇંધણ મેળવતા હશે, જેમાં કોલસા ખાતર, કેટલાક ઇંધણ અને ખોરાક પૂરો પાડવા માટે કૃષિની બિનજરૂરી વસ્તુઓનો ઉપયોગ કરે છે. જોકે સામાન્ય રીતે તેમાં ખોરાક વિરૂદ્ધ ઇંધણ પર ચર્ચા થાય છે.  સાઇનફ્યુઅલનો ઉપયોગ સ્થળ પર જ થવાનો હોવાથી, તે પ્રક્રિયા વધુ કાર્યક્ષમ હશે અને નવા જૈવિક-કૃષિના મિશ્રણને પૂરતુ ઇંધણ પૂરુ પાડે તેવી શક્યતા હોય છે.
તેમાં એવું સૂચન કરવામાં આવ્યું હતું કે કેટલાક ટ્રાન્સજેનિક પ્લાન્ટ્સ કોઇ દિવસે વિકાસ પામશે, જે પરંપરાગત પાકોની સામે ઓછા અશ્મિભૂત ઇંધણનો ઉપયોગ કરીને ઉપજને જાળવી રાખવા કે તેમાં વધારો કરવામાં મદદ કરશે. આ કાર્યક્રમની સફળતાની શક્યતા સામે જીવવિજ્ઞાનીઓ અને અર્થશાસ્ત્રીઓએ પ્રશ્નાર્થ ઉઠાવ્યા અને ટર્મીનેટર સીડ જેવી બિનટકાઉ જીએમઓ પ્રક્રિયાઓ અંગે ચિંતા વ્યક્ત કરી હતી, અને જાન્યુઆરી 2008ના અહેવાલ એવું દર્શાવે છે કે જીએમઓ પ્રક્રિયાઓ "વાતાવરણીય,સામાજિક અને આર્થિક લાભો આપવામાં નિષ્ફળ નિવડી છે." જીએમઓ પાકના ઉપયોગને સમર્થન આપતા કેટલાક સંશોધનો પણ થયા છે, જ્યારે મોન્સાન્ટો કંપની દ્વારા ઓછામાં ઓછો એક સામાન્ય અને અગ્રણી બહુવર્ષીય પ્રયત્ન અસફળ રહ્યો હતો, જોકે સમાન ગાળામાં પરંપરાગત સંવર્ધનની તકનીકોથી સમાન પાકની વધુ ટકાઉ જાતોની ઉપજો થઇ હતી. આ ઉપરાંત, જીએમઓ સંશોધન શું છે, તે જાણવા માટે આફ્રિકામાં ગુજરતા પૂરતી ખેતી ધરાવતા ખેડૂતોની બાયો-ટેક ઇન્ડસ્ટ્રી દ્વારા કરવામાં આવેલા સર્વેક્ષણમાં સૌથી વધુ લાભ આપતી ટકાઉ કૃષિ તરીકે ફક્ત નોન-ટ્રાન્સજેનિક મુદ્દાઓની ઓળખ કરવામાં આવી હતી, જેના પર ધ્યાન આપવું જરૂરી બનશે.આ ઉપરાંત, આફ્રિકામાં કેટલીક સરકારોએ ટકાઉપણામાં સુધારો કરવાના પ્રયત્નોના મહત્ત્વના ભાગરૂપે નવી ટ્રાન્સજેનિક તકનીકોમાં નવા રોકાણો કરવા તરફ જોઇ રહી છે.
કૃષિ નીતિ એ કૃષિ ઉત્પાદનના લક્ષ્યાંકો અને પદ્ધતિઓ પર ધ્યાન કેન્દ્રીત કરે છે. નીતિની કક્ષાએ, કૃષિના સામાન્ય લક્ષ્યાંકો નીચે પ્રમાણે છે:






ઢાંચો:Wikiversity3

ઢાંચો:Horticulture and Gardening
