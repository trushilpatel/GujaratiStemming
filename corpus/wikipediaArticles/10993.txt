ગુજરાત અને ભારતમાં સ્થાન
ઝારા ભારતના ગુજરાત રાજ્યના કચ્છ જિલ્લાના લખપત તાલુકામાં સરહદી વિસ્તારમાં આવેલું એક ઐતિહાસિક મહત્ત્વ ધરાવતું ગામ છે.આ ગામમાં આવેલા ડુંગરની તળેટીમાં લડાયેલા યુદ્ધોમાં સેંકડો લોકોના મોત થયા હતા જેથી આ વિસ્તારને કચ્છના કુરુક્ષેત્ર તરીકે પણ સંબોધવામાં આવે છે. શહીદોની યાદમાં દર વર્ષ ઝારા ડુંગરની તળેટીમાં શ્રદ્ધાંજલીનો કાર્યક્રમ યોજવામાં આવે છે. ગામના લોકોનો મુખ્ય વ્યવસાય ખેતી, ખેતમજૂરી, નોકરી તેમ જ પશુપાલન છે. આ ગામમાં મુખ્યત્વે મગ, તલ, બાજરી, જુવાર, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
ઝારાની ટેકરીની તળેટીમાં થયેલા ૧૭૬૨માં થયેલા યુદ્ધમાં સિંધના મિયાં ગુલામ શાહ કલ્હોરોની સેનાએ કચ્છ રાજ્યની સેનાને હરાવી હતી.






