ગુજરાત અને ભારતમાં સ્થાન
નાંદોજ ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર પૂર્વ ભાગમાં આવેલા અરવલ્લી જિલ્લામાં આવેલા કુલ ૬ તાલુકાઓ પૈકીના એક એવા ભિલોડા તાલુકામાં આવેલું એક ગામ છે. નાંદોજ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, બાજરી, કપાસ, દિવેલી તેમ જ શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
આ ગામ ભિલોડા તાલૂકાના પૂર્વ ભાગમાં આવેલૂં સુંદર મજાનું ગામ છે. તાલુકા મથક ભિલોડાથી આશરે ૯ કિ.મી દૂરના અંતરે આ ગામ વસેંલું છે. જેમાં અમુક વષૉ પહેલાં ભવજી ભાઈ નામના વ્યક્તિએ સરપંચ તરીકે સારી ફરજ ગામ માટે બજાવી હતી. ગામની ફરતે સુંદર પહાડોની હારમાળા આવેલી છે અને આ પર્વતની તળેટીમાં ખેરાઈ માતાનું એક મંદિર આવેલું છે. ગામની પાદરે પૌરાણિક જૂની વાવ આવેલી છે. આ ગામની અંદર મુખ્યત્વે ચૌધરી જ્ઞાતિના પટેલો રહે છે. આ ઉપરાંત અન્ય જ્ઞાતિના લોકો પણ અહીં વસવાટ કરે છે.
નવરાત્રી દરમિયાન નવ સુધી દિવસે ગામના લોકો આરાધના કરે છે. ગામની મધ્યમાં એક ચોક આવેલો છેં અને ચોકની વચ્ચે કુવો આવેલો છે.
