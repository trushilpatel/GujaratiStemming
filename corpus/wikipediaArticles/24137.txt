ગુજરાત અને ભારતમાં સ્થાન
આંબાબારી ભારત દેશના પશ્ચિમ ભાગમાં આવેલા ગુજરાત રાજ્યના નવસારી જિલ્લાના પાંચ તાલુકાઓ પૈકીના એક એવા વાંસદા તાલુકાનું ગામ છે. આંબાબારી ગામમાં પ્રાથમિક શાળા, માધ્યમિક શાળા, દુધની ડેરી, પંચાયતઘર જેવી સગવડો ઉપલબ્ધ થયેલ છે. આ ગામના લોકોનો મુખ્ય વ્યવસાય ખેતી, ખેતમજૂરી અને પશુપાલન છે. આ ગામમાં ડાંગર, શેરડી, તુવર તથા શાકભાજીની ખેતી કરવામાં આવે છે. આ ગામની વસ્તી લગભગ ૧૦૦ ટકા આદિવાસીઓની છે.
વાંસદાથી વઘઇ જતાં રાજ્ય ધોરી માર્ગ નં.૧૪ પર વાંસદાથી આશરે ૮ કિલોમિટરના અંતરે આ ગામ આવેલું છે. અહીં રાજ્ય સરકારના વન વિકાસ નિગમ હસ્તકનું લાકડાં પર વિવિધ પ્રક્રિયા કરવાનું તેમ જ રાચરચીલું તૈયાર કરવા માટેનું કેન્દ્ર વનીલ ઉદ્યોગ પણ આવેલું છે.
અંહીના લોકો કુકણા બોલી અને ધોડીયા બોલી બોલે છે, જે ગુજરાતી ભાષાથી એકદમ અલગ હોય છે. 
