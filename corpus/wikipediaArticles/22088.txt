વિકિપીડિયાના માપદંડ મુજબ ઊચ્ચ કક્ષાનો લેખ બનાવવા માટે આ લેખમાં સુધારો કરવાની જરૂર છે. યોગ્ય સુધારો કરીને આ સંદેશો કાઢી નાંખો. ટાઇપ કરવા અંગે મદદ માટે પાનાંનુ સંપાદન કરવાની રીત તેમજ "કેવી રીતે" શ્રેણીના લેખ જુઓ. 
ભવિષ્યવાણી એટલે કે આવનારા નજીકના કે દૂરના સમયમાં કે ભવિષ્યમાં કઈ મહત્વની ઘટના બનવાની છે તેની આગામી જાણ અથવા વાણી કરવી તે. જાણ કરવાના ઘણા બધા માધ્યમો હોય શકે. લેખિત, મૌખિક વગેરે. પરંતુ આપણે ત્યાં તેનું મુખ્ય માધ્યમ લેખિત છે અને તેજ વધુ સ્વીકાર્ય છે. આપણને ગુજરાતમાં મુખ્યત્વે પદ, કવિતા કે ભજનના રૂપમાં થયેલી ભવિષ્ય વાણી જોવા મળે છે. અને આ પરંપરા અતિશય પુરાણી છે. એવું મામૈયદેવ પંડિતના આગમોની ભાષા પરથી સ્પષ્ટ થાય છે.
નાસ્ત્રેદમસ ફ્રાન્સનો ભવિષ્યવક્તા હતો. તેઓ એક ડૉક્ટર અને એક શિક્ષક હતા. તેઓએ પોતાની કવિતાના માધ્યમથી ભવિષ્યની ઘટનાનું વર્ણન કર્યું હતું. જો કે ઘણાનું માનવું છે કે તેના કથનનું અવળું અર્થઘટન કરવામાં આવે છે. છતાં પણ 20મી સદીની ઘટનાઓનું શ્રેય એમના ખાતે જ જાય છે.
મામૈયદેવ પંડિત ત્રિકાળ જ્ઞાની, સંત અને ભવિષ્યવક્તા હતાં. તેઓની આગમવાણી નો પ્રભાવ આજે પણ સિંધ પ્રાંતમાં, કચ્છમાં, સોરઠ, કાઠિયાવાડ, ગોહિલવાડ ભાવનગર સુધીના તેના અનુયાયીઓમાં, ભક્તોમાં જોવા મળે છે. આ મામૈયદેવ પંડિત વિશે હાલ અન્ય કોઈ પુરાવા મળતા નથી. પરંતુ તેમના દ્વારા કરવામાં આવેલી આગાહીની કવિતાઓ . ગુજરાતના તમામ વિસ્તારોમાંના તેના અનુયાયીઓમાં જોવા સાંભળવા મળે છે. તેની ભાષા સિંધી મિશ્રિત કચ્છી બોલીમાં છે. અને આ આગમો હમણાં જ પ્રકાશમાં આવ્યા છે. અને તેના ઉપર ગાંધીધામ ‍‍ના માતંગ વેરસી લાલણ, કચ્છના સાહિત્યકાર દુલેરાય કારાણી, ડૉ. નાથાલાલ ગોહિલ તેમજ પ્રવાસી ધોળકિયાએ ખુબજ પ્રકાશ પાડ્યો છે.
શિક્ષિત લોકો વિશ્વાસ નહીં કરે એવી શક્યતાને પગલે એના આગમ ના સમર્થનમાં વેદમાં લખ્યું છે કે:
સાયર છલે, આડ ફરે, અરક ન ઉગમે, પવન ન પછરે.મેર છડીડીએ મંઝી, મામૈય પંડત રયે, આવ જૂઠો બોલા,તો ધરમ છડી ડજીયે ધરાજો ભાર.
અર્થ: હું અસત્ય ઉચ્ચારું તો દરિયો માજા મુકે, સૂર્ય આકાશમાં ઊગે નહીં, સૂર્યમાળા વિખરાય જાય, પવન વહેતો બંધ થઈ જાય, આકાશગંગા પોતાના ધ્રુવતારાની આસપાસ ફરતી બંધ થઈ જાય.
આ રીતે બધાને વિશ્વાસ આપી અનેક આગાહી કરી છે. જે આજના દિવસે સંપૂર્ણ સાચી ઠરી છે. એ આપણે સ્વીકારવું પડે. મામૈયદેવ પંડિતે ભાખેલ આગમવાણી ની મૂળ ભાષા કઈ હશે તે કહી શકાય તેમ નથી. તે ગહન સંશોધનનો વિષય છે. આ આગમોને ઉજાગર કરનાર કચ્છના માવજી મહેશ્વરીના કહેવા પ્રમાણે "મામૈયદેવના મૃત્યુ પૂર્વે જે આગમ ભાખ્યા હતાં તે મામૈયવાણીના નામથી મુખો મુખ પેઢી દર પેઢી સચવાયેલા હતાં."
એમના આગમની કેટલીક મહત્વની વાતો નીચે પ્રમાણે છે:
દેવાયત પંડિત ગુજરાતના જાણીતા સંત હતા. તેઓ તેમના ભવિષ્ય કથન માટે જાણીતા હતા.
