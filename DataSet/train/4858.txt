ગોલ્ડન ગેટ બ્રિજ યુએસએના સાન ફ્રાન્સિસ્કો શહેર પાસેની સાન ફ્રાન્સિસ્કો ખાડીના બંને કાંઠાઓને એકબીજા સાથે જોડતો એક ઝૂલા સેતુ છે. આ સેતુ અમેરિકાના રાષ્ટ્રીય ધોરી માર્ગ નં. ૧૦૧ અને રાજ્ય માર્ગ ૧ના વહીવટ હેઠળ છે. વર્ષ ૧૯૩૭ના સમયમાં જ્યારે આ સેતુનું નિર્માણ પૂર્ણ કરવામાં આવ્યું હતું, તે સમયે વિશ્વનો સૌથી લાંબો ઝૂલો પૂલ હતો તેમ જ આ સેતુ સાન ફ્રાન્સિસ્કો અને કેલિફોર્નિયા બંને માટે આંતરરાષ્ટ્રીય પ્રતીક ચિન્હ બની ગયું હતું.
ગોલ્ડન ગેટ સેતુ આજે પણ ઈજનેરી અને સ્થાપ્ત્ય ઉપલબ્ધી તરીકે આદર્શ ઉદાહરણરૂપ છે. ૫ વર્ષ સુધી ચાલેલા નિર્માણ પછી ૨૭મી મેના દિવસે ૧૯૩૭ના સમયમાં તેને ખુલ્લો મુકાયો હતો. આ સેતુ પર પગપાળા ચાલવા માટે, સાઈકલ માટે અલગ તથા વાહનો માટે ૬ માર્ગ અલગથી નક્કી કરાયેલ છે. આ સેતુને પ્રથમ દિવસે સામાન્ય લોકોની મુલાકાત માટે ખુલ્લો મુકવામાં આવ્યો હતો. તે સમયે બે લાખ લોકો સેતુ પર હાજર રહ્યા હતા. બીજા દિવસે ના રોજ વાહનોનું પરિવહન શરૂ કરવામાં આવ્યું હતું. બ્રિજની યોજના ૧૮૭૨માં બનાવવામા આવી હતી, પરંતુ નિર્માણ ૫ જાન્યુઆરી, ૧૯૩૩માં શરુ કરવામાં આવ્યું હતું.
