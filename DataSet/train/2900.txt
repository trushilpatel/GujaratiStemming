ગુજરાત અને ભારતમાં સ્થાન
ચોખીઆમલી ભારત દેશના પશ્ચિમ ભાગમાં આવેલા ગુજરાત રાજ્યના દક્ષિણ ભાગમાં આવેલા તાપી જિલ્લાના કુલ ૭ તાલુકાઓ પૈકીના એક એવા કુકરમુંડા તાલુકાનું ગામ છે. ચોખીઆમલી ગામમાં ખાસ કરીને આદિવાસીઓ વસે છે. આ ગામમાં પ્રાથમિક શાળા, આંગણવાડી, પંચાયતઘર, દુધની ડેરી વગેરે સવલતો પ્રાપ્ય છે. ગામના લોકો વ્યવસાયમાં મુખ્યત્વે ખેતી, ખેતમજૂરી, પશુપાલન જેવાં કાર્યો કરે છે. ગામના લોકો ખાસ કરીને જુવાર, તુવર, મગફળી, ડાંગર તેમ જ અન્ય શાકભાજીની ખેતી કરે છે.
ગામમાં એક પ્રાથમિક શાળા આવેલી છે. જે ધોરણ ૧ થી ૮ સુધીનું શિક્ષણ આપે છે. શાળામાં આજુ-બાજુના ગામ જેવાંકે અકકલઉતારા, ઝુમકટી, ઝાપાઆમલી, બોરીકુવા, વરપાડા ગામનાં વિદ્યાર્થીઓ પણ ભણવા માટે આવે છે. મહારાષ્ટ્રના નન્દુરબાર જિલ્લાનું અક્કલકુવા ગામ, ગામનાં લોકોને રોજગારી પુરૂ પાઙે છે.
ગામમાં કોઇ રેલ્વે સ્ટેશન આવેલું નથી. નજીકનું ભાડવદ અને ખાન્ડબારા રેલ્વે સ્ટેશન ૨૯ કિલોમીટર દુર આવેલું છે. નન્દુરબાર રેલ્વે સ્ટેશન ૩૫ કિલોમીટર અને વડોદરા રેલ્વે સ્ટેશન ૧૩૪ કિલોમીટર દૂર આવેલાં છે.
