કુણાલ ગાંજાવાલા ગાયક છે, જે મોટાભાગે હિંદી અને કન્નડ ચલચિત્રોમાં પાશ્વગાયક તરીકે પ્રખ્યાત છે. તેમણે મરાઠી, બંગાળી તેમજ અન્ય ભારતીય ભાષાઓમાં પણ ગીતો ગાયા છે. તેમણે પોતાની કારકિર્દીની શરૂઆત જાહેરખબરના ગીતો ગાઇને કરી હતી. ૨૦૦૪માં પ્રદર્શિત ચલચિત્ર મર્ડરના ગીત ભીગે હોઠ તેરે વડે તેઓ લોકપ્રિય બન્યા હતા. આ ગીતે તેમને ૨૦૦૫માં ઝી સીને એવોર્ડનો શ્રેષ્ઠ પાશ્વગાયકનો પુરસ્કાર અપાવ્યો હતો.
