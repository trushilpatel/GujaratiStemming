Coordinates: 23°1′54.29″N 72°32′10.09″E / 23.0317472°N 72.5361361°E / 23.0317472; 72.5361361

ભારતીય પ્રબંધ સંસ્થાન, અમદાવાદ, ઇન્ડિયન ઇન્સ્ટિટ્યૂટ ઓફ મેનેજમેન્ટ, અમદાવાદ કે આઇઆઇએમ અમદાવાદ તરીકે જાણીતી અથવા સાદી ભાષામાં આઇઆઇએમ-એ, એ અમદાવાદ, ગુજરાતમાં આવેલી પ્રબંધનની સંસ્થા છે. ૨૨૦૭-૦૮, ૨૦૦૯-૦૯માં બિઝનેસ ટુડે બી-સ્કૂલ રેન્કીંગ પ્રમાણે, તે ભારતની ટોચની બિઝનેસ સ્કૂલોમાં સ્થાન પામી હતી. ધી ઇકોનોમિક ટાઇમ્સ બી-સ્કૂલ સર્વે 2009. તેમજ સેન્ટર ફોર ફોરકાસ્ટીંગ એન્ડ રિસર્ચે આઇઆઇએમએ ને 2009માં ભારતની ટોચની બિઝનેસ સ્કૂલનો ક્રમ આપ્યો હતો. આઇઆઇએમએ પાસે યુરોપિયન ગુણવત્તાની સુધારણા પદ્ધતિની ઓળખ છે. 
ધી ઇકોનોમિસ્ટના 2009માં વૈશ્વિક બિઝનેસ સ્કૂલોના સર્વેક્ષણ પ્રમાણે, આઇઆઇએમએ ને વિશ્વની પ્રવેશ મેળવવા માટે સૌથી અઘરી સંસ્થા માનવામાં આવે છે, કેમકે એક બેઠક માટે દર વર્ષે 600 લોકો વચ્ચે સ્પર્ધા થાય છે. 
ડો. વિક્રમ સારાભાઈ અને કેટલાક જાહેર પ્રતિભાવાન ઉદ્યોગપતિઓને એવો અહેસાસ થયો કે કૃષિ, શિક્ષણ, આરોગ્ય, પરિવહન, વસ્તી નિયંત્રણ,ઉર્જા અને જાહેર વહીવટ આ બધી બાબતો વિકાસ પામતા સમાજ માટે અતિ મહત્વની છે અને આથી તેને ઉદ્યોગો સાથે જોડવી જરૂરી છે. તેને પરિણામે 1961માં ભારત સરકાર, ગુજરાત સરકાર તેમજ ઉદ્યોગોની સક્રિય ભાગીદારીથી એક સ્વાયત્ત સંસ્થા તરીકે આઇઆઇએમએ ની સ્થાપના કરવામાં આવી.જાણીતા શિક્ષણવિદ વ્યવસ્થાપન રવિ જે મથ્થાઇ અને અન્ય કેટલાક અમદાવાદ સ્થિત ઉદ્યોગપતિઓની પણ તેની બનાવટ માં મુખ્ય ભૂમિકા ભજવી હતી. 
આઇઆઇએમએ ની કલ્પના ફક્ત બિઝનેસ સ્કૂલ તરીકે નહીં, પરંતુ પ્રબંધન સંસ્થા તરીકે કરવામાં આવી હતી. તેનો હેતુ ભારતીય પ્રબંધનને શિક્ષણ, સંશોધન, તાલિમ, સંસ્થાકીય સર્જન અને કન્સલ્ટીંગ દ્વારા વ્યાવસાયિક બનાવવાનો છે. 
તેના પાયાના વર્ષોમાં આઇઆઇએમએ હાર્વર્ડ બિઝનેસ સ્કૂલ સાથે જોડાણ સાધ્યું હતું. ભારતમાં સંશોધન અને શિક્ષણની કેસ મેથડની પહેલા આઇઆઇએમએ દ્વારા થઇ હતી. વિદ્યાર્થીઓને નોકરી અપાવવા માટે ઉદ્યોગોને રોકવામાં આવતા થોડા જ વર્ષોમાં સંસ્થાએ સફળતાનો સ્વાદ ચાખ્યો હતો. તેને પગલે સંખ્યાબંધ વિદ્યાર્થીઓનું સંસ્થાએ ધ્યાન ખેંચ્યુ અને 1990ના દાયકાની શરૂઆતમાં અર્થતંત્રના ઉદારીકરણ અને ત્યાર બાદના વૈશ્વિકીકરણ બાદ આ વલણનો ઉદય થયો હતો. જેણે ભારતની અગ્રેસર પ્રબંધન સંસ્થા તરીકેની આઇઆઇએમએ ની એક વિશિષ્ટ ઓળખ ઉભી કરવામાં નોંધપાત્ર ફાળો આપ્યો.
જૂના કેમ્પસની રચના લુઇસ કાહ્ન દ્વારા કરવામાં આવી હતી, જેઓ તેઓ બાહ્ય ભાગમાં દેખાતી-ઇંટના સ્થાપત્યના સ્થપતિ હતા. તેમના આયોજનની સૌથી અલગ પડતી લાક્ષણિકતાઓમાં સંખ્યાબંધ કમાનદાર છત અને બાહ્ય ભાગમાં ઇંટોના ચોરસ માળખાઓના કોતરેલા વર્તુળોનો સમાવેશ થાય છે. 
વિદ્યાર્થીઓના આવાસો શ્રેણીબદ્ધ ઘુમ્મટવાળા કોરિડોર અને ઢળતી જગ્યા દ્વારા મુખ્ય કોમ્પ્લેક્સ સાથે જોડાયેલા છે. રિંગ રોડ તરફ132 feet જૂના કેમ્પસમાં વધારો કરવા માટે કરવામાં આવેલા બાંધકામની શરૂઆત 2003માં થઇ જેમાં વિદ્ય્રાર્થીઓના આવાસો અને વર્ગખંડો પરંપરાગત કોન્ક્રીટ ડિઝાઇનમાં બનાવવામાં આવ્યા કે જેથી ઘુમ્મટો અને ઇંટ દેખાતા હોય તેવા પ્રવેશદ્વારો જેવા જૂના કેમ્પસના સ્થાપત્યોના કેટલાક તત્વોને જાળવી શકાય. આ બે કેમ્પસ ભૂગર્ભ ગેલેરી થી જોડાયેલા છે. નવુ કેમ્પસ જૂના કેમ્પસની સરખામણીએ ઘણી રીતે અલગ પડે છે, જ્યારે ડિઝાઇનમાં એક્સ/વર્તુળો અને ઇંટો દ્રશ્યમાન રહે તેવા તત્વોને જાળવી રાખવાનો પ્રયાસ કરવામાં આવ્યો છે. 
આ પુસ્તકાલયને વિશ્વના અગ્રણી ભૌતિકશાસ્ત્રી અને સ્થાપક ડિરેક્ટર, વિક્રમ સારાભાઈનું નામ આપવામાં આવ્યું છે. પુસ્તકાલયનો મુખ્ય હેતુ શિક્ષણ, સંશોધન, સલાહ-મસલત અને અભ્યાસ માટે માહિતી પુરી પાડવાનો છે. 
વિક્રમ સારાભાઈ પુસ્તકાલય એ ઉદ્યોગ અને પ્રબંધન વિષયના વિદ્યાર્થીઓ, સંશોધકો અને શિક્ષકો માટે અમૂલ્ય સ્રોત છે. આ પુસ્તકાલયે છેલ્લા વર્ષોમાં ૧,૭૯,૯૦૨ પુસ્તકો, 42,004 બાઉન્ડ વોલ્યુમ્સ, જર્નલ્સ અને ૩૦ સમાચારપત્રોના ચાલુ સબસ્ક્રિપ્શન, ૨૩૨૩ વર્કીંગ પેપર્સ, અને થિસીસ, વિદ્યાર્થીઓના પ્રોજેક્ટ રિપોર્ટ્સ, સીડી અને વિડીઓ સહિતનો માહિતીનો જંગી જથ્થો એકઠો કર્યો છે. 
20,120 ચોરસ ફુટમાં ફેલાયેલું આ પુસ્તકાલય ઉચ્ચ કક્ષાના અને ઉદ્યોગો સાથે સંબંધિત માહિતી ધરાવતા વિવિધ ડેટાબેઝના સબસ્ક્રિપ્શન દ્વારા બિઝનેસ અને મેનેજમેન્ટ સંબંધિત શ્રેષ્ઠ ડિજીટલ સ્રોતમાં પ્રવેશની સવલત પૂરી પાડે છે. આ પુસ્તકાલયે વપરાશકર્તાઓને બિઝનેસ, ઉદ્યોગો, પર્યાવરણ, કૃષિ અને આર્થિક માહિતી પૂરી પાડવા માટે 3i નેટવર્કની સ્થાપના કરી છે. 
પુસ્તકાલય વાચક સમુદાય માટે અઠવાડિયાના સાત દિવસ ચોવીસ કલાક માટે ખુલ્લુ રહે છે. 

જાણીતા શિક્ષણવિદ અને સ્થાપક ડિરેક્ટર, રવિ જે. મથ્થાઇની યાદમાં બનાવવામાં આવેલું આ ઓડિટોરિયમ 500ની ક્ષમતા ધરાવતું કેમ્પસનું સૌથી મોટું ઓડિટોરિયમ છે. વિખ્યાત ઔદ્યોગિક નેતાઓ અને અન્ય રાષ્ટ્રીય કક્ષાની વ્યક્તિઓના વાર્તાલાપ અને તેમનું વક્તવ્ય અહીં જ યોજવામાં આવે છે. કોન્ફ્લુઅન્સ અને કેઓસ જેવા કોલેજના તહેવારોના કેટલાક કાર્યક્રમો પણ અહીં યોજાય છે. 
સેન્ટર ફોર ઇનોવેશન, ઇન્ક્યુબેશન એન્ડ એન્ટરપ્રેન્યોરશીપ ની સ્થાપના વર્ષ 2001માં ઇનોવેટર્સ, વેન્ચર કેપિટાલિસ્ટ્સ અને ટેક્નોલોજીસ્ટ્સને એક સાથે લાવી ઇનોવેશન અને એન્ટરપ્રેન્યોરશીપને પ્રોત્સાહન આપવાના હેતુ સાથે થઇ હતી. 
અગિયાર વર્ગખંડો અને સત્તર સેમિનાર માટે રૂમ જૂના અને નવા કેમ્પસ વચ્ચે વહેંચાયેલા છે. તે ફેકલ્ટી વિંગ્ઝમાં આવેલા સેમિનાર અને કોન્ફરન્સ રૂમની સંખ્યા ઉપરાંતના છે. પ્રથમ વર્ષના વર્ગો નવા કેમ્પસમાં વર્ગખંડોમાં લેવામાં આવે છે. વિશાળ વર્ગખંડોની રચના અસરકારક જુથ ચર્ચા અને પ્રત્યયનની સવલત પુરી પાડવા માટે કરવામાં આવી છે અને તે મલ્ટિમિડીયાની સગવડ, નેટવર્ક્ડ કોમ્પ્યુટર્સ, એર કન્ડિશનીંગ અને ઉચ્ચ કક્ષાના શ્રવણકેન્દ્રીથી સજ્જ છે. ચોક્કસ બેઠક વ્યવસ્થા અને ફરતી ખુરશીઓને પગલે વિદ્યાર્થીઓ રૂમમાં હાજર પ્રત્યેક વ્યક્તિ સાથે અસરકારક રીતે વાતચીત કરી શકે છે.
પોસ્ટ-ગ્રેજ્યુએટ પ્રોગ્રામ સમકક્ષ) એ આઇઆઇએમએ નો બે વર્ષનો મુખ્ય અભ્યાસક્રમ છે. આ અભ્યાસક્રમ વિદ્યાર્થીઓને વાસ્તવિક જીવનની બિનમાળખાગત પરિસ્થિતીની સાથે વિશ્લેષણના સાધનો અને કારોબારની ફિલસૂફી આપીને વિશ્વ કક્ષાના મેનેજરો તૈયાર કરે છે. વિદ્યાર્થીઓ ઉંડાણભર્યા અને કેન્દ્રીત આકરી મહેનત બાદ તેમની સાચી ક્ષમતાને બહાર આવતી જુએ છે. વિદ્યાર્થીઓ સંચાલકીય કક્ષાના નિર્ણયો લેવાની કલ્પનાત્મક આંતરસૂઝ કેળવવાની સાથે આંતરિક ક્ષમતાઓને બહાર લાવી શકે છે. 
સંસ્થાએ સરખી ખ્યાતિ ધરાવતી પચીસથી વધારે વિદેશી સંસ્થાઓ સાથે એક્સચેન્જ પ્રોગ્રામની શરૂઆત કરી છે. જેમાં સ્ટર્ન સ્કૂલ ઓફ બિઝનેસ, ધી એન્ડર્સન સ્કૂલ એટ યુસીએલએ, યુનિવર્સિટી ઓફ શિકાગો ગ્રેજ્યુએટ સ્કૂલ ઓફ બિઝનેસ, ઇન્સ્ટિટ્યુટો દે એમ્પ્રેસા, યુરોપિયન બિઝનેસ સ્કૂલ, ઇએસએસઇસી, હોંગ કોંગ યુનિવર્સિટી ઓફ સાયન્સ એન્ડ ટેક્નોલોજી બિઝનેસ સ્કૂલ સહિતની સંસ્થાઓનો સમાવેશ થાય છે. દરેક વર્ષે સંસ્થા સંખ્યાના ચોથા ભાગના વિદ્યાર્થીઓને આ ઉપરોક્ત કેટલીક સંસ્થાઓમાં એક સત્ર સુધી અભ્યાસ કરવા માટે પસંદ કરે છે. વિદ્યાર્થીઓ તેમને મળતી કીમતી તકનો મોટો લાભ મેળવે છે. આ જ રીતે વિવિધ સંસ્થાના વિદ્યાર્થીઓ પણ એક સત્ર માટે આઇઆઇએમએ માં આવે છે. સંયુક્ત પ્રવૃત્તિઓ પ્રત્યેક સ્કૂલને તેઓ અનુસરતા હોય તે શિક્ષણની પદ્ધતિની યોગ્ય સમજણ આપે છે અને તેમને વૃદ્ધિ પામવાની તક પૂરી પાડે છે. વિદ્યાર્થીઓ વૈવિધ્યસભર સંસ્કૃતિ અને કાર્યના વાતાવરણની કદર કરતા શીખે છે અને સાકલ્યવાદી દૂરદ્રષ્ટિ વિકસાવે છે. 
સમર ઇન્ટર્નશીપ એ પીજીપી નું અન્ય એક મહત્વનું પાસું છે. આઠ સપ્તાહનું આ આયોજન વિદ્યાર્થીઓને વિવિધ ક્ષેત્રોની અગ્રણી કંપનીઓ સાથે કામ કરવાની તક પૂરી પાડે છે જ્યાં તેઓ પોતાના વિચારો અને આવડતને અમલમાં મુકે છે. 
ભારત અને વિશ્વભરની કેટલીક શ્રેષ્ઠ કંપનીઓ દર વર્ષે તેમના ક્ષેત્રના શ્રેષ્ઠ કર્મચારીઓની શોધમાં કેમ્પસની મુલાકાત લે છે. પીજીપી અભ્યાસક્રમના 6000 જેટલા સ્નાતકો સંખ્યાબંધ જાણીતા કોર્પોરેશન્સ અને સંસ્થાઓમાં ઉંચા પદ પર પહોંચ્યા છે. 
પોસ્ટ ગ્રેજ્યુએટ પ્રોગ્રામ ઇન મેનેજમેન્ટ ફોર એક્ઝિક્યુટિવ્ઝ ) એ MBAને સમકક્ષ એક વર્ષનો પૂર્ણ સમયનો અભ્યાસક્રમ છે. આ અભ્યાસક્રમ કાર્યનો અનુભવ ધરાવતા તેજસ્વી અને મહત્ત્વકાંક્ષી એક્ઝિક્યુટિવ્ઝને મેનેજમેન્ટ લિડર્સ બનવા અને વૈશ્વિક કક્ષાએ પોતાનું નામ કરવામાં મદદ કરવા માટે તેમની ક્ષમતાને વધુ ચોક્કસ બનાવે છે. સામાન્ય સંચાલન અન્વયેના દ્રષ્ટિકોણ અને આંતરરાષ્ટ્રીય તકો તથા વૈશ્વિક ઔદ્યોગિક ક્ષમતાઓને આપવામાં આવતા પ્રાધાન્ય સાથે, એક વર્ષનો પૂર્ણ સમયનો આ અભ્યાસક્રમ મધ્યમ-કક્ષાના મેનેજરો માટે આદર્શ છે. ફક્ત 3 જ વર્ષથી શરૂ થયેલા, પીજીપીએક્સ ને ઉદ્યોગો તરફથી ઝમકદાર પ્રતિભાવ મળ્યો છે; પીજીપીએક્સ માટેનું કેમ્પસ પ્લેસમેન્ટ દરમિયાન ભારતીય એમબીએ માં સર્વોચ્ચ સરેરાશ પગારની ઓફર ધરાવે છે. 
પીજીપીએક્સ એ ગેટ-રેડી-ફોર-ટોપ-મેનેજમેન્ટ પ્રોગ્રામ છે જેમાં ફક્ત તીક્ષ્ણ બુદ્ધિ ધરાવતા લોકો જ પ્રવેશ મેળવી શકે છે. વિદ્યાર્થીઓની પસંદગી તેમની નેતૃત્વની ક્ષમતા, જીમેટ ના સ્કોર અને ઇન્ટર્વ્યૂને આધારે ખૂબ કડક મૂલ્યાંકન પ્રક્રિયા દ્વારા કરવામાં આવે છે. પીજીપીએક્સ III માટેનો સરેરાશ જીમેટ સ્કોર 728 હતો, જ્યારે વિશ્વના ટોચના ક્રમના એમબીએ ની સરખામણીએ પીજીપીએક્સ IV માટેનો સરેરાશ જીમેટ સ્કોર 722 હતો. 2009-10ના શૈક્ષણિક વર્ષ માટે, પીજીપીએક્સ બેચમાં 80 વિદ્યાર્થીઓ હતા જેમનો સરેરાશ કાર્યનો અનુભવ 10 વર્ષ અને આંતરરાષ્ટ્રીય ક્ષેત્રે કાર્યનો અનુભવ સરેરાશ 5 વર્ષનો હતો. 
પોસ્ટ ગ્રેજ્યુએટ પ્રોગ્રામ ઇન એગ્રી-બિઝનેસ મેનેજમેન્ટ એ MBA સમકક્ષ છે. ખાદ્ય અને કૃષિઉદ્યોગના ક્ષેત્રમાં સંચાલનની ગુણવત્તામાં સુધારો કરવા માટે વિશેષરૂપે આ અભ્યાસક્રમની રચના કરવામાં આવી છે; તેનો હેતુ આ ક્ષેત્રને ઉભરતા જતા બજારોના પડકારોનો સામનો કરવામાં મદદ કરવાનો છે. કૃષિ ક્ષેત્ર ભારતની ગ્રોસ ડોમેસ્ટિક પ્રોડક્ટ માં આશરે 25 ટકા અને રોજગારીમાં 60 ટકાથી વધારે ફાળો આપે છે. આથી, આ ક્ષેત્રનો વિકાસ ભારતીય અર્થતંત્ર માટે અત્યંત જરૂરી છે. 
ફેલો પ્રોગ્રામ ઇન મેનેજમેન્ટ એ આઇઆઇએમએ નો પીએચડી અભ્યાસક્રમ છે. આ અભ્યાસક્રમનો હેતુ મેનેજમેન્ટના ક્ષેત્રના જટીલ મુદ્દાઓની ઓળખ અને તે અંગે સંશોધન માટે વિદ્યાર્થીઓને જરૂરી આવડત પૂરી પાડવાનો છે. 
આ અભ્યાસક્રમ દસ ક્ષેત્રોમાં તજજ્ઞ બનવા સંશોધનની તાલિમ આપે છે. વિદ્યાર્થી આ મહત્ત્વના જૂથનો એક ભાગ બને છે અને ક્ષેત્રનું પાયાનું સૈદ્ધાંતિક અને વ્યવહારૂ મુદ્દાઓનું પણ જ્ઞાન મેળવે છે. આ અભ્યાસક્રમ સંપૂર્ણ રીતે ફેકલ્ટી પર નિર્ભર છે જેઓ ભવિષ્યના મેનેજરોને જન્મ આપે છે. 
ફેકલ્ટી ડેવલોપમેન્ટ પ્રોગ્રામની રચના વિશેષરૂપે શિક્ષકો, સંશોધકો અને ઔદ્યોગિક સંસ્થાઓની સંચાલકીય શિક્ષણની જરૂરિયાત માટે કરવામાં આવી છે. 1979માં પ્રથમ વખત આ અભ્યાસક્રમ શરૂ થયો ત્યારથી મેનેજમેન્ટના શિક્ષણવિદોની નવા વિકાસની જરૂરિયાતને ધ્યાનમાં રાખી તેમાં તથા તેના પાયામાં ફેરફાર કરવામાં આવ્યા છે. પ્રત્યેક વર્ષે, હજારો પુરસ્કર્તા વિદ્યાર્થીઓ તેમની કુશળતામાં સુધારો કરે છે અને શિક્ષણશાસ્ત્રના માધ્યમને અદ્યતન બનાવે છે. તેઓ અમલીકરણ કરીને હજારો વિદ્યાર્થીઓની સામે તેમના નવા શિક્ષણનો અનુભવ વ્યક્ત કરે છે, જે શિક્ષણના પ્રવાહ અને પદ્ધતિમાં ધીમેધીમે જંગી ગુણાત્મક પરિવર્તન આણે છે. 
દર વર્ષે 40થી વધારે એમડીપી s)નું આયોજન કરવામાં આવે છે. આ યાદીમાં 3-TP જેવા મુખ્ય એમડીપી s) અને લઘુ અને મધ્યમ સાહસો માટેના એમડીપી s)નો સમાવેશ થાય છે. એમડીપી s) જનરલ મેનેજમેન્ટ પ્રોગ્રામ્સ ) તરીકે પણ ઓળખાય છે જે સંચાલકીય વિચારધારા અને કાર્યકારી ક્ષેત્રોમાં વ્યૂહાત્મકતાની રચના અને અમલીકરણ સાથે સંબંધિત તકનીકો અંગે આંતરસૂઝ પૂરી પાડવાનો હેતુ ધરાવે છે. જીએમપી ઉપરાંત, સંસ્થાના એમડીપી s) ઓપન એનરોલમેન્ટ પ્રોગ્રામ તરીકે કરવામાં આવે છે અને ઔદ્યોગિક નીતિ, પ્રત્યયન, અર્થશાસ્ત્ર, નાણાકીય, માર્કેટીંગ, સંસ્થાકીય વર્તણૂંક, કર્મચારીવર્ગ અને ઔદ્યોગિક સંબંધો જેવા ક્ષેત્રોની વિશેષ જરૂરિયાતો પૂર્ણ કરવા માટે તેની રચના કરવામાં આવી છે. વિસ્તૃત બનેલા વિશ્વ સામેના વધતા જતા પડકારોની સામે, ભારત અને વિદેશમાં સંયુક્ત એમડીપી s)ની ઓફર કરવા માટે સંસ્થાને ડ્યૂક યુનિવર્સિટીની ફુક્વા સ્કૂલ ઓફ બિઝનેસ, ઇએસએસઇસી બિઝનેસ સ્કૂલ, અને એલિઅન્ટ યુનિવર્સિટી જેવી વૈશ્વિક કક્ષાની બિઝનેસ સ્કૂલ્સ સાથે જોડાણ કર્યું છે. છેલ્લા વર્ષોમાં, આઇઆઇએમએ દ્વારા યોજવામાં આવેલા 1,200 એમડીપી s)નો 42,500થી વધારે મેનેજરોને લાભ મળ્યો છે. 
આઇઆઇએમએ ની ખ્યાતિ મોટે ભાગે તેની ફેકલ્ટીને કારણે છે. આ સંસ્થા પોતે શ્રેષ્ઠતાના ધોરણો લાદવાને બદલે નોંધપાત્ર રીતે સ્વતંત્ર શૈક્ષણિક વાતાવરણ અને સામાજિક રીતે જવાબદાર કામગીરીના સર્જનની માગ કરે છે. 
ફેકલ્ટી મૂલ્યાંકનની કઠીન, મુક્ત અને સતત પ્રક્રિયામાંથી પસાર થાય છે અને વિદ્યાર્થીઓ પાસેથી પ્રતિભાવો મેળવે છે. જેનાથી ફેકલ્ટી અભ્યાસક્રમના મુદ્દાઓ અને રજુઆતના વ્યવસ્થાતંત્ર સાથે યોગ્ય રીતે તાલ મીલાવી શકે છે. વિવિધ સમિતીઓ હોવા છતાં, ફેકલ્ટી સંસ્થાના વહીવટમાં મહત્ત્વનો ભાગ ભજવે છે અને સંયુક્ત નિર્ણયો લેવાની સંપૂર્ણ સત્તા ધરાવે છે. 
ફેકલ્ટી રિસર્ચના મુખ્ય ક્ષેત્રોમાં સામાજિક માર્કેટીંગ, ઉત્પાદકતા, મહિલા સંબંધી મુદ્દા, હ્યુમન રિસોર્સ ડેવલોપમેન્ટ, ઓપ્ટીમાઇઝેશન મોડેલ્સ, સંસ્થાકીય અભ્યાસ, સંસ્થાકીય સર્જન, સંચાલન અને નેતૃત્વની શ્રેષ્ઠતા, અને જાહેર ક્ષેત્રના વહીવટનો સમાવેશ થાય છે. જેમાંથી કેટલાક સંશોધનો આંતરિક ધોરણે કરવામાં આવે છે, જ્યારે કેટલાક પ્રોજેક્ટની શરૂઆત કરવાનું અને તેને ભંડોળ પૂરુ પાડવાનું કાર્ય ફોર્ડ ફાઉન્ડેશન, યુનાઇટેડ નેશન્સ ઓર્ગેનાઇઝેશન, વિશ્વ બેન્ક, એનસીઇઆરટી, ભારતનું આયોજન પંચ, રાજ્ય અને કેન્દ્ર કક્ષાના મંત્રાલયો, અને ઔદ્યોગિક સંસ્થાઓ જેવી રાષ્ટ્રીય અને આંતરરાષ્ટ્રીય સંસ્થાઓ કરે છે.
ઇકોનોમિસ્ટના એમબીએ રેન્કીંગ પ્રમાણે, "કારકિર્દી સેવાઓ દ્વારા મળતી નોકરીઓ"ના કિસ્સામાં આઇઆઇએમએ પ્રથમ ક્રમે છે. 
1967માં આઇઆઇએમએ અલમ્નાઇ અસોસિએશનની ઔપચારિક ધોરણે સ્થાપના થઇ ત્યારથી આઇઆઇએમએ ના સંખ્યાબંધ પૂર્વ વિદ્યાર્થીઓએ સમગ્ર વિશ્વમાં મેનેજમેન્ટના લગભગ બધા જ પાસાઓમાં અલગ ઓળખ ઉભી કરી છે. 2009ના એક સર્વેક્ષણની ગણતરી પ્રમાણે, ભારતમાં આઇઆઇએમ માં ભણીને સીઇઓ થયેલા મોટા ભાગના આઇઆઇએમએ ના પૂર્વ વિદ્યાર્થીઓ છે 
આઇઆઇએમએ ના વિદ્યાર્થીઓ 26 ડોર્મ્સમાં રહે છે જે નવા અને જૂના કેમ્પસ વચ્ચે વહેંચાયેલા છે. એક ડોર્મમાં લગભગ 20 થી 40 ઓરડા હોય છે જેમાં PGP, પીજીપીએક્સ, એફપીએમ અને એમડીપી ના વિદ્યાર્થીઓ રહે છે. વિદ્યાર્થીઓ યાદચ્છિક રીતે ઓરડાની ફાળવણી કરવામાં આવે છે અને વિદ્યાર્થીઓને ભણતરનો બહોળો અનુભવ મળી રહે તે હેતુથી વૈવિધ્યસભર પશ્ચાદ્મૂમિકા ધરાવતા - એન્જિનિયરો, કોમર્સ સ્નાતકો, મુખ્ય કલાઓ, આર્કિટેક્ટ્સ, ચાર્ટર્ડ એકાઉન્ટન્ટ્સ - હાજર રહે તેની ખાતરી કરવામાં આવે છે. ડોર્મ આઇઆઇએમએ માં થતી બધી જ પ્રવૃત્તિઓનું કેન્દ્રબિંદુ છે. તે અલગ જ, સ્વતંત્ર એકમની રચના કરે છે. દરેક ડોર્મમાં પૂર્વ વિદ્યાર્થી દ્વારા સ્થાપિત પોતાનું વાતાવરણ હોય છે. ડોર્મ્સની પોતાની અલગ ઓળખ, પોતાની અલગ પ્રકૃતિ છે, અને જે તેને મનોરંજનનું સ્થળ બનાવે છે. આઇઆઇએમએ ખાતે ડોર્મ જન્મદિનની ઉજવણી આગામી વર્ષો માટેની યાદોને જન્મ આપે છે. 
ફાઇનાન્સ અને માર્કેટીંગથી માંડી સાહિત્ય, થિયેટર અને કુદરત જેવા વિષયોની ક્લબો અને વિશેષ રસ ધરાવતા જૂથો વર્ગખંડો અને અભ્યાસક્રમની મર્યાદાની બહારના કાર્યોમાં પણ રસ ધરાવે છે. આ ક્લબો બાહ્ય પ્રવૃત્તિઓને ગતિશીલ બનાવવા માટે સમગ્ર વર્ષ દરમિયાન વિવિધ કાર્યક્રમો અને વર્કશોપનું આયોજન કરે છે. વિદ્યાર્થીઓને પોતાની પ્રતિભા રજુ કરવાનો મોકો આપવા ઉપરાંત, આ ક્લબો વિદ્યાર્થીઓને કાર્યક્રમોના સંચાલન અને વિવિધ ક્ષેત્રોમાં શ્રેષ્ઠતાના ધોરણે સ્થાપવા માટે પણ પ્રોત્સાહન આપે છે. આઇઆઇએમએ ઘણી ક્લબો ધરાવે છે જેમકે બીટા - ધી ફાઇનાન્સ ક્લબ, કન્સલ્ટ ક્લબ, નીચી - ધી માર્કેટીંગ ક્લબ, ધી એન્ટ્રે ક્લબ ફોર એન્ટરપ્રેન્યોરશીપ, ફોરમ ફોર ઇન્ડસ્ટ્રી ઇન્ટરેક્શન - જે વિદ્યાર્થીઓને ઇન્ડસ્ટ્રીમાં પ્રોજેક્ટમાં મદદરૂપ થાય છે, ફેકલ્ટી સ્ટુડન્ટ ઇન્ટરેક્શન સેલ જે ફેકલ્ટી અને વિદ્યાર્થીઓને એક મંચ પર લાવે છે, જિનેસિસ - ધી ઇન્ફોર્મેશન ટેક્નોલોજી ક્લબ, ધી લિટરરી સિનોપ્સીસ ડેસ્ક - ધી ક્વીઝ એન્ડ ડિબેટીંગ ક્લબ, આઇઆઇએમએ CTS - ધી થિયેટર સોસાયટી, અને સ્ટારગેઝર્સ - ધી એસ્ટ્રોનોમી ક્લબ. 
ટેલેન્ટ નાઇટ, અથવા મોટે ભાગે ટીનાઇટ તરીકે જાણીતો આ કાર્યક્રમ દરેક વર્ષના વિદ્યાર્થીઓ માટે સૌથી વધુ ઉજવાતો કાર્યક્રમ છે. આ સમયે આઇઆઇએમએ એક વિવિદ પ્રકારની ઉર્જા સાથે જ જોવા મળે છે. પ્રથમ વર્ષના વિદ્યાર્થીઓને આવકારવા માટે બનેલો આ કાર્યક્રમ, ઘણા કલાકારોને ઉદય પણ બને છે. 
કોમ્બોઝ - આંતર -સંસ્થાકીય રમત, સાહિત્ય અને સંસ્કૃતિને લગતી સ્પર્ધા એ આઇઆઇએમએ ના સ્પર્ધાત્મક જુસ્સા અને વિદ્યાર્થીઓની વૃદ્ધિ પામવાની ઉત્કંઠાની એક મહિના સુધી લાંબી ચાલતી ઉજવણી છે. 400થી વધારે વિદ્યાર્થીઓ વિવિધ સ્પર્ધાઓ ટ્રેઝર હન્ટ અને પ્રશ્નોત્તરીથી માંડી ક્રિકેટ, ફુટબોલ, બેડમિન્ટન અને ફ્રિઝબી જેવી રમતોમાં પોતાની તાકાત અને બુદ્ધિ અજમાવે છે. અંતિમ રાત્રીએ સ્કિટ, ટગ-ઓફ-વોર અને અંતાક્ષરીના આયોજન સાથે રમત-ગમતના આ પ્રસંગની પૂર્ણાહુતિ થાય છે
ઇન્સાઇટ એ આઇઆઇએમએ નો વાર્ષિક માર્કેટ રિસર્ચ ફેસ્ટિવલ છે. ઇન્સાઇટ એ તેજસ્વી વિદ્યાર્થીઓ દ્વારા કરવામાં આવેલા હેતુસરના માર્કેટ રિસર્ચને મેળવવાની બહુમૂલ્ય તક છે. ઇન્સાઇટ લોકપ્રિય વાર્ષિક મેળો છે જ્યાં વિવિધ ભૂમિકા ધરાવતા હજારો લોકો ગ્રાહકોના ખરીદીના વલણ પર અસર કરતા પરિબળોને શોધવા માટે રચવામાં આવેલી રમતો રમે છે. ગ્રાહકો તેમની ખરીદીની પસંદગીને અસર કરતા વાસ્તવિક કારણથી અજાણ હોવાથી, આ રમતો ગ્રાહકના વલણના ઉંડાણમાં છુપાયેલા મનોવૈજ્ઞાનિક કારણને બહાર લાવે છે. 
1999માં સામાન્ય શરૂઆત બાદ, કન્ફ્લુઅન્સ લાંબા સમયથી મુખ્ય કાર્યક્રમ બની ગયો છે, જેમાં સમગ્ર વિશ્વના ઉચ્ચ મેનેજમેન્ટના સન્માનનીય અને બુદ્ધિશાળી વર્ગ વિશેષ સ્થાન મેળવે છે. કન્ફ્લુઅન્સ વિશ્વના પ્રત્યેક ખૂણામાંથી આવેલા વ્યક્તિને ભારતના વિશેષ ઔદ્યોગિક વાતાવરણની ગતિશીલતાનો અભ્યાસ અંગે વાર્તાલાપ અને વિચારોની આપ-લે કરવાની તક પૂરી પાડે છે. ભવ્ય આયોજન અને નોંધપાત્ર મહાત્મ્ય ધરાવતો આ કાર્યક્રમ શ્રેષ્ઠ વક્તાઓ અને અગ્રણી ઉદ્યોગપતિઓની હાજરીથી આકર્ષક બને છે. પોતાના ક્ષેત્રના વિદ્વાન વ્યક્તિઓના વક્તવ્યો અને પેનલ ચર્ચાઓમાં વિચારો ઉભા કરીને તેને પડકારી મંત્રણા કરવામાં આવે છે. 
આ સાંસ્કૃતિક કાર્યક્રમનો મુખ્ય હાર્દ અમર્યાદિત મનોરંજનનો અને લોકોને ખાણીપીણી અને હર્ષોલ્લાસના જલસામાં પોતાની જાતને ઉત્તેજિત અને ગાંડપણ સાથે ડૂબાડી દેવાનો મોકો આપવાનો છે. સમગ્ર દેશમાંથી વિશાળ સંખ્યામાં લોકોને આકર્ષતા આ કાર્યક્રમમાં બધા જ માટે કઇંક હોય છે. તેમાં વિવિધ સાંસ્કૃતિ કાર્યક્રમોની આખી શ્રેણી હોય છે, જેમાં તૈયાર કરેલા નૃત્યો અને ફેશન પરેડથી માંડીને ચર્ચાઓ, પ્રશ્નોત્તરી, રોક સ્પર્ધા અને નાટકોનો સમાવેશ થાય છે. સંખ્યાબંધ કાર્યશાળાઓનું આયોજન કરાય છે અને લોકોને પર્વતારોહણ અને કુંભારકામ જેવી કઇંક નવુ શીખવાની તક અપાય છે. પોપ, રોક અને ક્લાસિકલ સંગીતની કોન્સર્ટ વીજળીક વાતાવરણનું સર્જન કરે છે અને લોકોને તે તેના તાલે થીરકવાનો મોકો આપે છે. 
આઇઆઇએમએ નું નવું કેમ્પસ. જમણી તરફ ટોચના ભાગે જૂના કેમ્પસની પાણીની ટાંકી જોઇ શકાય છે
આઇઆઇએમએ ના જૂના કેમ્પસના ડોર્મ્સ
નવા કેમ્પસના ક્લાસરૂમ બ્લોકમાં કોરિડોર
મુખ્ય કોમ્પ્લેક્ષ અને લુઇસ કાહ્ન પ્લાઝા
લુઇસ કાહ્ન પ્લાઝાનું રાતનું દ્રશ્ય
જૂના કેમ્પસમાં ડોર્મની અંદરનું દ્રશ્ય
સૂર્યાસ્ત સમયે કેમ્પસનું દ્રશ્ય
