ગુજરાત અને ભારતમાં સ્થાન
ડભોડા ભારત દેશના પશ્ચિમ ભાગમાં આવેલા ગુજરાત રાજ્યના મધ્ય ભાગમાં આવેલા ગાંધીનગર જિલ્લામાં આવેલા કુલ ૪ તાલુકાઓ પૈકીના એક એવા ગાંધીનગર તાલુકામાં આવેલું એક ગામ છે. ડભોડા ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, બાજરી, કપાસ, દિવેલી, રાઇ, તમાકુ તેમ જ શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, માધ્યમિક શાળા, પંચાયતઘર, આંગણવાડી, દૂધની ડેરી, રેલ્વે સ્ટેશન, એસ.ટી. બસ સ્ટૅન્ડ, એ.એમ.ટી.એસ.બસ સ્ટૅન્ડ, બેંક, સરકારી દવાખાનુ, પોલીસ સ્ટેશન, પોસ્ટ ઑફીસ, પશુ દવાખાનું જેવી સવલતો પ્રાપ્ય થયેલી છે.
ડભોડા ગામ ગાંધીનગરથી ૧૦ અને ગિફ્ટ સિટીથી ૧૧ કિલોમીટરનાં અંતરે આવેલું છે.
અહીંનું ડભોડા હનુમાનજીનું મંદિર પ્રખ્યાત છે. દર શનિવારે મોટી સંખ્યામાં શ્રદ્ધાળુઓ હનુમાનજીના દર્શને આવે છે. ડભોડામાં જન્માષ્ટમી અને ધનતેરસ રાતથી કાળીચૌદશ સાંજ સુધી વર્ષમાં બે વખત ડભોડીયા હનુમાનદાદાનો મેળો ભરાય છે અને લાખો શ્રદ્ધાળુઓ દર્શને આવે છે.







