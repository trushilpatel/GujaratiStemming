ગુજરાત અને ભારતમાં સ્થાન
ભાડલી ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર વિસ્તારમાં આવેલા રાજકોટ જિલ્લામાં આવેલા કુલ ૧૧ તાલુકાઓ પૈકીના એક એવા વીંછીયા તાલુકામાં આવેલું એક ગામ છે. ભાડલી ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, મગફળી, તલ, બાજરી, ચણા, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
ભાડલી ગામ ઘેલો નદીની ઉપનદીના કિનારે આવેલું છે.
ભાડલી ગામ પહેલાં જુનાગઢના ચુડાસમા ભાયાત હેઠળ હતું અને તેમનાથી ૧૮મી સદીમાં ખાચર કાઠીઓના હાથમાં આવ્યું, જેમણે બ્રિટિશ સમય સુધી શાસન કર્યું. ગુજરાત અને ભાલ વિસ્તારના મોટાભાગના ચુડાસમાઓના મૂળ ભાડલીના રાઓ ગણાય છે. બ્રિટિશ સમય દરમિયાન ભાડલી બાબરા થાણા હેઠળ હતું. ભાડલીનો ભાણ ખાચર અઢારમી સદીના અંત સમયનો જાણીતો બહારવટિયો હતો.
 આ લેખ હવે પબ્લિક ડોમેઇનમાં રહેલા પુસ્તક Gazetteer of the Bombay Presidency: Kathiawar. VIII. Printed at the Government Central Press, Bombay. ૧૮૮૪. pp. ૩૭૯-૩૮૦. Check date values in: |year= માંથી લખાણના અંશો ધરાવે છે.
