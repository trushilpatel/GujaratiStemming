ગુજરાત અને ભારતમાં સ્થાન
સિક્કા ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર વિસ્તારમાં આવેલા જામનગર જિલ્લામાં આવેલા કુલ ૭ તાલુકાઓ પૈકીના એક એવા જામનગર તાલુકામાં આવેલું એક મહત્વનું નગર છે. સિક્કા નગરના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. અહીં મુખ્યત્વે ઘઉં, જીરુ, મગફળી, તલ, બાજરી, ચણા, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
સિક્કા દરિયાકાંઠા પર વિશિષ્ટ ભૌગોલિક પરિસ્થિતિમાં આવેલું હોવાથી તેનો બંદર તરીકે વિકાસ થયો છે. ગુજરાતના મહત્વના બંદરોમાં સિક્કાનો પણ સમાવેશ થાય છે. અહીં સિમેન્‍ટ ફેકટરી તથા અગત્‍યનું મત્‍સ્‍ય કેન્‍દ્ર સ્થપાયેલું છે, જ્યાં બે મત્‍સ્‍યસંવર્ધન કેન્‍દ્રો આવેલા છે. તદૌપરાંત છેલ્લા ૧૫ વર્ષોમાં અહીં રીલાયન્સ ઓઇલ રીફાયનરી, એસ્સાર ઓઇલ રીફાયનરી અને જી.એસ.એફ.સી. જેવા મહાકાય ઉધોગોની સ્થાપના કરવામાં આવી છે. જેના પરીણામે અન્ય નાના ઔધોગીક એકમો તેમજ બીજી અનેક પ્રકારની રોજગારી ઉપલબ્ધ બની છે.







