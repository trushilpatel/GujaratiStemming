જંગલી બિલાડી અથવા રાની બિલાડી તરીકે ઓળખાતા આ ચોપગા, સસ્તન પ્રાણીનો વ્યાપ ગુજરાત રાજ્યના લગભગ બધા જ વિસ્તારોમાં જોવા મળે છે. આ બિલાડી દેશી બિલાડી કરતાં મોટા કદની, પીળું ભુખરા રંગનું શરીર, લાંબા પગ અને ટુંકી પુંછડી ધરાવે છે.
આ બિલાડી મોટે ભાગે ખિસકોલી, દેડકાં, ઉંદર, નાના પક્ષીઓનો શિકાર કરી પોતાનું પેટ ભરે છે. આ બિલાડીની આંખો માંજરી અને મોટી હોય છે અને તે રાત્રે ચમકે છે. તેનો અવાજ ઘોઘરો હોય છે. તે મોટેભાગે રાત્રે છાનાપગલે જ શિકાર કરવા નીકળે છે.

