દ્વારકાધીશ મંદિર કે જે જગત મંદિર ના નામે પણ જાણીતું છે, એ ગુજરાતના દ્વારકા ખાતે આવેલું ભગવાન કૃષ્ણને સમર્પિત હિંદુ મંદિર છે. ચાલુક્ય શૈલીમાં બનેલા આ ૫ સ્તરના આ મંદિર ૭૨ સ્તંભો ધરાવે છે. તેને નિજ મંદિર પણ કહેવાય છે. પુરાતત્વિય સંશોધનો આ મંદિર લગભગ બે હજાર વર્ષ જુનું હોવાનું સુચવે છે, આ મંદિરનું વિસ્તરણ પંદરમી કે સોળમી સદીમાં થયું હોવાનું મનાય છે.
માન્યતાઓ મુજબ, મુળ મંદિર ભગવાન કૃષ્ણના પૌત્ર વજ્રનાભ દ્વારા ભગવાન કૃષ્ણના મહેલ હરિ ગૃહ ની જગ્યાએ બનાવાયું હતું.
આ મંદિર હિંદુઓના પવિત્ર ચાર ધામોમાંનું એક છે.
