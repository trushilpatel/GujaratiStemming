ગુજરાત અને ભારતમાં સ્થાન
છનીયાર ભારત દેશના પશ્ચિમ ભાગમાં આવેલા ગુજરાત રાજ્યના મધ્ય ભાગમાં આવેલા અમદાવાદ જિલ્લામાં આવેલા કુલ ૧૧ તાલુકાઓ પૈકીના એક એવા દેત્રોજ તાલુકામાં આવેલું એક ગામ છે. છનીયાર ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જુવાર, બાજરી, કપાસ, દિવેલી તેમ જ શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
ગામમાં ચંદ્રાસર તળાવ, પ્રાથમિક શાળા, દરબાર ગઢ અને પોસ્ટઓફીસ આવેલ છે. ગામમાં શનેશ્વર મહાદેવ અને બહુચર માતાજીનું પ્રાચીન મંદિર આવેલું છે. ગામથી ઉગમણી દિશામાં પગથીયાવાળી વાવ આવેલી છે, જેનો ઈ.સ. ૨૦૧૪માં જિર્ણોદ્ધાર કરવામાં આવ્યો હતો.
છનીયાર ગામની સ્થાપના છનીયારા કોળીએ કરેલી. ઈ.સ. ૧૭૧૦માં લુણાવાડા સ્ટેટના વંશજો પૈકી કરશનસિંહ સોલંકી કુકવાવથી છનીયાર આવીને વસ્યા. તેમના પુત્ર રણછોડસિંહ સોલંકીએ ૧૨ ગામની જાગીરી પ્રાપ્ત કરી. ઈ.સ. ૧૯૪૭ સુધી છનીયાર પર સોલંકી રાજપુતોની હકુમત હતી.






