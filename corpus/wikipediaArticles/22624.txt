Coordinates: 18°55′46.08″N 72°49′59.12″E / 18.9294667°N 72.8330889°E / 18.9294667; 72.8330889
દલાલ સ્ટ્રીટ ભારત દેશના પશ્ચિમ ભાગમાં આવેલ સૌથી મોટા શહેર મુંબઇનો એક વિસ્તાર છે, જેમાં બોમ્બે સ્ટોક એક્સચેન્જ અને અન્ય કેટલીક શેરબજાર સંબંધિત નાણાકીય કંપનીઓ અને સંસ્થાઓ આવેલ છે. જ્યારે બોમ્બે સ્ટોક એક્સચેન્જ બોમ્બે સમાચાર માર્ગ અને હમામ શેરીને જોડતા માર્ગ પર આ નવી જગ્યા પર ખસેડવામાં આવી હતી, ત્યાર પહેલાં વર્ષ ૧૮૭૪થી આ માર્ગને દલાલ પથ અથવા દલાલ સ્ટ્રીટ નામ વર્ષ આપવામાં આવ્યું હતું. મરાઠી તેમ જ ગુજરાતી શબ્દ દલાલનો અર્થ ખરીદનાર અને ગ્રાહક વચ્ચેનો માણસ એવો થાય છે. ન્યૂયોર્ક શહેરમાં આવેલ વોલ સ્ટ્રીટની જેમ જ દલાલ સ્ટ્રીટ શબ્દનો ઉપયોગ બીએસઈના પર્યાયવાચી શબ્દ તરીકે પણ કેટલીક વખત સમગ્ર ભારતીય નાણાકીય સંસ્થાઓ કરતી હોય છે.


