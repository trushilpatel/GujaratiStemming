ચંચુ બંબોઈ કે ચંચુ આંધળો સર્પ કે ચંચુ અંધ સર્પ કે ચાંચવાળો સાપનો કણો એ ગુજરાતમાં દેખાતી સર્પોના કુલ બાર કુટુંબોની ત્રેસઠ જાતિઓમાંની એક બિનઝેરી સર્પની જાતી છે.
ભારત આખામાં જોવા મળતા અંધસર્પોમાં સૌથી મોટો છે. આ સર્પ ગુજરાતનાં સુકા પ્રદેશોમાં જોવા નથી મળતો. આ સર્પની ખાસિયતમાં મોંના આગળના ભાગે જોવા મળતું પક્ષીની ચાંચના આકારનું ભિંગડું છે. જેના પરથી એનું આવું નામકરણ થયું છે. આ સર્પનું શરીર ઉપરના ભાગે ચળકતો બદામી હોય છે અને નિચેના ભાગે આ જ રંગ ખુબ ઝાંખો હોય છે. મોં અને પુછડી પાસે ધોળાશ પડતા રંગનો હોય છે. મોટાબાગે નિશાચર બિનચર્યા ધરાવે છે. આ મહત્તમ લંબાઈ ૬૦ સેન્ટીમીટર જેટલી નોંધાઈ છે. જીવનનો મોટોભાગ જમીનની નિચે પોચી જમીનમાં વિતાવે છે. 
ઢાંલીયા ન હોય એવા જીવડાં, અળસિયા, ઉધઈ, કીડી-મંકોડા અને એમના ઇંડા - આ બધુ આ સર્પનું મુખ્ય ભોજન છે.
પ્રજનન દરમ્યાન બાફેલા ચોખાના દાણાના કદનાં ૬ થી ૧૦ ઇંડા મુકે છે.
