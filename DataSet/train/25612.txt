ગુજરાત અને ભારતમાં સ્થાન
અમદાવાદ કેન્ટોનમેન્ટ ભારતના ગુજરાત રાજ્યમાં આવેલ અમદાવાદ શહેર સ્થિત એક કેન્ટોનમેન્ટ શહેર છે. તે એક લશ્કરી થાણું અને તેના નિવાસસ્થાન તરીકે કામ કરે છે. કેન્ટોનમેન્ટ તેના જળ પુરવઠો, વીજળી માટે જેવી આધારરૂપ વ્યવસ્થા પોતે જાળવે છે અને તે અમદાવાદના નાગરિક વહીવટ અધિકારક્ષેત્રની બહાર છે. તે શાહીબાગ વિસ્તારમાં સ્થિત છે.
આ જગ્યાની પસંદગી સર જે. માલ્કમ દ્વારા ૧૮૩૦માં કરવામાં આવી હતી.૧૯૪૭ થી ભારતીય સેના તેનું નિયંત્રણ કરે છે. 
૨૦૦૧ની ભારતની વસતી ગણતરી મુજબ,અમદાવાદ કેન્ટોનમેન્ટની વસતી ૧૪,૭૧૩ હતી. જેમાં પુરૂષોની વસ્તી ૬૦% અને સ્ત્રીઓની ૪૦% હતી. અમદાવાદ કેન્ટોનમેન્ટની સરેરાશ સાક્ષરતા ૮૧% છે, જે રાષ્ટ્રીય સરેરાશ ૫૯.૫% કરતા વધારે છે. ૧૨% વસતી ૬ વર્ષથી નીચેની વયના બાળકોની છે.

