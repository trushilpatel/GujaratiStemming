ગામગુલ સિયાબેહી વન્યજીવન અભયારણ્ય ભારત દેશના હિમાચલ પ્રદેશ રાજ્યના ચંબા જિલ્લાના સાલૂની તાલુકામાં આવેલ ભંડાલ ખીણ-પ્રદેશમાં ઉચ્ચપ્રદેશમાં આવેલ છે. જમ્મુ અને કાશ્મીર રાજ્ય સાથે આ અભયારણ્યનો ઉત્તરી છેડો સંલગ્ન છે. એવું કહેવાયું છે કે આ હિમાચલ પ્રદેશ રાજ્યમાં સ્થિત એકમાત્ર એવું અભયારણ્ય છે કે જ્યાં કાશ્મીરી હરણ જોવા મળે છે.
આ અભયારણ્ય ખાતે નાની સંખ્યામાં કસ્તુરી હરણ, હિમાલયન બકરી અને હિમાલયન તેતર વસવાટ કરે છે. આ વિસ્તારમાં રંગબેરંગી પક્ષીઓ પણ જોઈ શકાય છે. આ અભયારણ્યનો વિસ્તાર ખાતે ઉચ્ચપ્રદેશ વિસ્તારની વિવિધ અલભ્ય વનસ્પતિઓ અને દેવદારના જંગલો, શંકુદ્રુમ જંગલો અને આલ્પાઇન ગોચર વડે રમણીય દૃશ્યો ઊભાં કરે છે.
