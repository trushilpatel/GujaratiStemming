વિકિપીડિયાના માપદંડ મુજબ ઊચ્ચ કક્ષાનો લેખ બનાવવા માટે આ લેખમાં સુધારો કરવાની જરૂર છે. યોગ્ય સુધારો કરીને આ સંદેશો કાઢી નાંખો. ટાઇપ કરવા અંગે મદદ માટે પાનાંનુ સંપાદન કરવાની રીત તેમજ "કેવી રીતે" શ્રેણીના લેખ જુઓ. 
અમૃતા રાવ એ એક ભારતીય અભિનેત્રી છે, જે બૉલિવૂડની ફિલ્મોમાં અભિનય કરે છે.
એક મૉડેલ તરીકે કારકિર્દીની શરૂઆત કરતાં, અમૃતા રાવે ફિલ્મ અબ કે બરસ થી અભિનયનો પ્રારંભ કર્યો, જેના માટે તેણીએ શ્રેષ્ઠ નવોદિતનો પુરસ્કાર જીત્યો હતો. ત્યાર બાદ તેણીએ કેન ઘોષની પ્રેમ કહાની ઇશ્ક વિશ્કમાં અભિનય કર્યો, અને ફિલ્મફૅરની શ્રેષ્ઠ નવોદિત-મહિલાની શ્રેણીમાં નામાંકન મેળવ્યું.
અમૃતા રાવનો જન્મ મુંબઇના ચિત્રપુર સારસ્વત બ્રાહ્મણ પરિવારમાં થયો હતો. તેણી મરાઠી ભાષા, હિન્દી ભાષા, અંગ્રેજી ભાષા તેમજ તેની માતૃભાષા કોંકણી બોલી જાણે છે. તેણીએ કેનોસા ઉચ્ચતર શાળા, મુંબઇમાં હાજરી આપી અને બાદમાં સોફિયા કોલેજમાં મનોવિજ્ઞાનની ડિગ્રી માટે પ્રવેશ મેળવ્યો. તેણીની નાની બહેન પ્રીતિકા રાવ પણ ફિલ્મ અભિનેત્રી છે. 
સોફિયા કોલેજમાં ભણતી વખતે અમૃતાએ ફૅરેવર ફેસ ક્રીમની જાહેરાત માટે ઑડિશન આપ્યું. કૅડબરીની કડવા ચોથવાળી અને બ્રુ કૉફીની જાહેરાત પછી તેણીને બૉલિવૂડમાંથી ફિલ્મ નિર્દેશકોનાં પ્રસ્તાવો મળવા લાગ્યા.
અમૃતાએ અભિનયની શરૂઆત ૨૦૦૨ની ફિલ્મ અબ કે બરસથી કરી, ત્યાર બાદ તેણીએ ૨૦૦૩ની ફિલ્મ ઇશ્ક વિશ્કમાં પાયલનું પાત્ર ભજવ્યું. ૨૦૦૪માં તેની મસ્તી, મૈ હૂ ના, અને દીવાર ફિલ્મો રજુ થઇ. ૨૦૦૫માં વાહ! લાઇફ હો તો ઐસી, શિખર, અને ૨૦૦૬માં પ્યારે મોહન ફિલ્મો રજુ થઇ. તેણીએ ૨૦૦૬માં સૂરજ આર. બરજાત્યાની વિવાહમાં શાહિદ કપૂરની સામે કામ કર્યું. તેણીના અભિનયે તેને દાદાસહેબ ફાળકે અકાદમી પુરસ્કાર અપાવ્યો.
૨૦૦૬માં તેણીએ તેલુગુ ફિલ્મ અતિથીમાં મહેશ બાબુ સામે અભિનયનો પ્રારંભ કર્યો. ૨૦૦૮માં તેની માય નેમ ઇઝ એન્થોની ગોન્સાલ્વીસ અને વેલકમ ટુ સજ્જનપુર રજુ થઇ. ૨૦૦૮માં તેની વિક્ટરી, અને શોર્ટકટ રજુ થઇ.
 નામાંકિત 
 નામાંકિત 
 નામાંકિત 
 વિજેતા 
 વિજેતા 
