
નેહા શર્મા બિહારની વતની ભારતીય અભિનેત્રી છે. 
નેહાએ માઉન્ટ કાર્મેલ સ્કૂલ ભાગલપુરમાં અભ્યાસ કર્યો, અને નેશનલ ઇન્સ્ટિટ્યુટ ઓફ ફેશન ટેક્નોલોજી નવી દિલ્હીમાંથી ફેશન ડિઝાઇનનો કોર્સ કર્યો.
નેહાની પ્રથમ ફિલ્મ ૨૦૦૭માં રજુ થયેલ તેલુગુ ફિલ્મ ચિરુથા હતી. તેણીની પ્રથમ હિન્દી ફિલ્મ ૨૦૧૦માં આવેલ મોહિત સુરીની ક્રૂક હતી. નેહા શર્માએ કુનાલ કોહલીની તેરી મેરી કહાનીમાં કેમીઓ કર્યુ હતું, અને એક્તા કપૂરની ક્યા સુપર કૂલ હૈ હમમાં પૂર્ણ ભૂમિકા કરી હતી.
રસોઇ કરવી, સંગીત સાંભળવું, વાંચવું તેમજ નૃત્ય કરવું વગેરે તેણીનાં શોખ છે. નેહાએ ભારતિય શાસ્ત્રીય નૃત્ય કથકની તાલીમ લીધી છે. આ ઉપરાંત તેણી સ્ટ્રીટ હિપ હોપ, લેટિન ડન્સિંગ-સાલસા, merengue, જાઇવ અને જાઝ જેવા નૃત્યો પણ લંડનમાં શીખી છે. તેણી પોતાની સ્ટાઇલ પ્રેરણા તરીકે કૅટ મૉસને ગણાવે છે. પોતાની કપડાંની બ્રાન્ડ શરૂ કરવાની પણ તેની મહેચ્છા છે.
