ગુજરાત અને ભારતમાં સ્થાન
તાલેપુરા ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર ભાગમાં આવેલા બનાસકાંઠા જિલ્લામાં આવેલા કુલ ૧૪ તાલુકાઓ પૈકીના એક એવા ડીસા તાલુકામાં આવેલું એક ગામ છે. તાલેપુરા ગામ ડીસાથી ૨૦ કિ.મી.ના અંતરે આવેલુ છે. આ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, વરિયાળી, બાજરી, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે. આ ગામ જવા માટે બે રસ્તા છે. જેમાનો એક.વાયા ડાવસ, ભડથ થઈને અને બીજો વાયા કંસારી, બાઇવાડા થઈ થેરવાળાથી ૪ કિ.મી.ના અંતરે આવેલ છે. 
તાલેપુરાનું પહેલા નામ હતું ઘાનપુરા પણ તેને પાછળથી ચૌઘરી તેમજ પટેલોએ નવા ગામની રચના કરી અને તાલેપુરા વિકસાવ્‍યું હતું. તાલેપુરામાં નકળંગ દેવતાનું ખુબ જુનું પ્રાચીન મંદિર પણ આવેલું છે. તેમજ ગામ બહાર શિવ મંદિર પણ આવેલું છે. 
તાલેપુરા ગામમાં તાજેતરમાં ચૌઘરીઓની કુળદેવી અબૃદા માતાના મંદીરના નિર્માણનુ કામ ચાલુ છે. તાલેપુરા ગામમા મુખ્યત્વે ચૌધરી લોકોની પેટા જ્ઞાતિ ઉપલાણા છે આ ઉપરાંત વાઘડા જ્ઞાતિના લોકો ૫ણ વસવાટ કરે છે. 
