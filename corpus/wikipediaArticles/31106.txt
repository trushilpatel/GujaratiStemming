ભાદર નદી એ પશ્ચિમ ભારતના ગુજરાતના સૌરાષ્ટ્ર વિસ્તારની સૌથી મોટી નદી છે. તે જસદણની ઉત્તરે આવેલી મંદાર ડુંગરમાંથી નીકળે છે અને ગોનાડ આગળ રાજકોટ જિલ્લો છોડીને જુનાગઢ જિલ્લામાં પ્રવેશે છે. તેની લંબાઇ ૨૦૦ કિમી છે. નદીનો કુલ સ્ત્રાવ વિસ્તાર ૭,૦૯૪ ચોરસ કિમી છે.
ગોંડલી, છાપરવાડી, ફોફળ, ઉતાવળી, મોજ અને વેણુ ભાદર નદીના જમણાકાંઠાની મુખ્‍ય શાખાઓ છે અને વાસાવડી, સુરવા અને ગલોલીયા ડાંબા કાંઠાની મુખ્‍ય શાખાઓ છે. ભાદર નદી પર ૬૮ કિ.મી.ના અંતરે જેતપુર નજીક લીલાખા ગામે ભાદર-૧ અને ૧૦૬ કિ.મી.ના અંતરે નવગામ પાસે ભાદર-૨ બંધ બાંધેલા છે.
ભાદર નદીમાં ઇ.સ. ૧૯૫૮ અને ઇ.સ. ૧૯૬૮ના વર્ષો દરમિયાન ભારે પૂર આવ્યા હતા.
