ધ્રાંગધ્રા રેલ્વે એ ૧,૦૦૦ મિમી નો ગેજ ધરાવતી ધ્રાંગધ્રા રજવાડાની ૧૯મી સદીની રેલ્વે હતી. 
૧૯૮૯થી ૧૯૪૨ દરમ્યાન ધ્રાંગધ્રાના રાજા ઘનશ્યામસિંહજી આ રેલ્વેના માલિક હતા. આ રેલ્વે ૧૮૯૮માં ખુલ્લી મુકવામાં આવી હતી. ધ્રાંગધ્રા અને વઢવાણ વચ્ચેનો નાનો મીટરગેજ ૧૯૦૫માં ખુલ્લો મુકાયો. ૧૯૧૧ સુધી તે ભાવનગર-ગોંડલ-જુનાગઢ-પોરબંદર રેલ્વે સાથે હતી. ત્યાર પછી ૧૯૪૨ સુધી તે ભાવનગર સ્ટેટ રેલ્વે સાથે રહી. ૧૯૨૨માં આ રેલ્વેને હળવદ સુધી લંબાવાઈ હતી અને તેને કચ્છના રણના માળિયા સુધી વિસ્તારવા પરવાનગી મેળવાઈ હતી. તેના કાર્યકાળ દરમ્યાન આ રેલ્વેની કુલ લંબાઈ ૪૦ માઈલ હતી. ૧૯૪૨ પછી તે મોરબી રેલ્વે સાથે જોડાઈ અને છેવટે એપ્રિલ ૧૯૪૮માં તે પશ્ચિમ રેલ્વેમાં ભેળવી દેવાઈ. 
૧૯૮૪માં આ રેલ્વેને બ્રોડગેજ  માં રૂપાંતરીત કરી દેવાઈ.
