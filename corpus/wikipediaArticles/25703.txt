ગુજરાત અને ભારતમાં સ્થાન
પાનધ્રો ભારતના ગુજરાત રાજ્યના કચ્છ જિલ્લાના લખપત તાલુકામાં આવેલું એક ગામ છે. આ ગામના લોકોનો મુખ્ય વ્યવસાય ખેતી, ખેતમજૂરી, નોકરી તેમ જ પશુપાલન છે. આ ગામમાં મુખ્યત્વે મગ, તલ, બાજરી, જુવાર, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
પાનધ્રો તેની નજીકમાં આવેલી લિગ્નાઇટ કોલસાની ખાણો માટે જાણીતું છે. આ ખાણોની શરૂઆત ૧૯૭૦ના દાયકામાં થઇ હતી અને તે ગુજરાત મિનરલ ડેવલોપમેન્ટ કોર્પોરેશન દ્વારા ચલાવવામાં આવે છે.
પાનધ્રો નજીક ૯ મીટર લાંબુ મગરનું અસ્થિમાળખું મળી આવ્યું હતું, જે ૯ કરોડ વર્ષ જૂનું હોવાનું મનાય છે.






