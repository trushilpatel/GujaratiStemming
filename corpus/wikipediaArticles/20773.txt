મોફલૉંગ ભારતના પૂર્વોતરના મેઘાલય રાજ્યનું એક નાનકડું ગામ છે. આ ગામ તેની માતૃપ્રધાન કુટુંબપ્રથા માટે જાણીતું છે.તે એશિયાનું સૌથી સ્વચ્છ ગામ ગણાય છે.
આ ગામ પૂર્વ ખાસી હિલ્સ જિલ્લાનું આ ગામ મેઘાલયના શિલોંગ અને ભારત બાંગ્લાદેશ સરહદથી ૯૦ કિલોમીટરને અંતરે આવેલુ છે.
મોફલૉંગ એશિયાનું સૌથી સ્વચ્છ ગામ છે. ભારત દેશના પૂર્વોતરના નાનકડા રાજ્ય મેઘાલયનું મોફલૉંગ ભારતનું જ નહી એશિયાનું સાફ સુથરું ગામ છે. ૨૦૦૩માં આ ગામને ઍવૉર્ડ આપવામાં આવ્યો હતો. અહીં સાક્ષરતા દર પણ ૧૦૦ ટકા છે.
મોફલૉંગ ગામની વધુ એક ખાસિયત એ છે કે, અહીં મોટાભાગના લોકો અંગ્રેજીમાં વાત કરે છે અને સ્થાનિક ભાષાનો ઓછો ઉપયોગ કરે છે. અહીં બગીચાઓને 'ગાર્ડન ઓફ ગોડ' કહેવામાં આવે છે. વર્ષ ૨૦૧૪ની ગણતરી અનુસાર અહીં ૯૫ પરિવાર રહે છે અને વસતી ૫૦૦ લોકોની છે. ગામના લોકો માટે સોપારીની ખેતી આજીવિકા માટે મુખ્ય સાધન છે. અહીં લોકોના ઘરમાં થતાં કચરાને વાંસથી બનાવેલી કચરા ટોપલીમાં એકઠો કરે છે અને તેને એક સ્થળે ભેગુ કરી ખેતી માટે ખાતરની જેમ ઉપયોગમાં લે છે. ગામના લોકોની સોથી મોટી ખાસિયત એ છે કે, સ્વચ્છતા માટે વહીવટી તંત્ર પર નિર્ભર રહેવું પડતું નથી. પોતે જ સાફ સફાઈ કરવી તેમની ટેવ બની ગઈ છે.
