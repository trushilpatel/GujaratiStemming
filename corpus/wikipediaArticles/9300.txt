ગુજરાત અને ભારતમાં સ્થાન
દૂધની ડેરી
જુનારાજ ભારત દેશના પશ્ચિમ ભાગમાં આવેલા ગુજરાત રાજ્યના પૂર્વપટ્ટીમાં આવેલા નર્મદા જિલ્લામાં આવેલા કુલ ૫ તાલુકાઓ પૈકીના એક એવા નાંદોદ તાલુકામાં આવેલું એક ગામ છે. આ ગામમાં મુખ્યત્વે આદિવાસી લોકોની વસ્તી રહે છે. જુનારાજ ગામમાં પ્રાથમિક શાળા, પંચાયતઘર, આંગણવાડી અને દૂધની ડેરી જેવી સવલતો પ્રાપ્ય છે. ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે.
અહીં પહેલાંના સમયમાં રાજપીપળા રાજ્યનું મુખ્ય મથક હોવાને કારણે આ ગામનું નામ જુનારાજ પડ્યું છે, જેની સાક્ષી રૂપે અહીં નિલકંઠ મહાદેવનું પ્રાચીન મંદિર તેમ જ પુરાતન કિલ્લાના અવશેષો આજે પણ અહીં જોવા મળે છે. ચોમાસા દરમ્યાન કરજણ બંધમાં પાણી પૂર્ણ સ્તરે ભરાય જાય ત્યારે આ મંદિર તેમ જ કિલ્લો પાણીમાં ડૂબી જાય છે.
આ ગામમાં ઈ. સ. ૧૯૮૭ના વર્ષ સુધી તાલુકામથક રાજપીપળા થી અહીં જવાનો પાકો સડક માર્ગ હતો તેમ જ રાજ્ય પરિવહન નિગમની બસ દિવસમાં ત્રણ વાર આવતી હતી પરંતુ કરજણ નદી પર બંધનું ઉદ્‌ઘાટન થયા પછી આ ગામની ત્રણ બાજુ પાણી ભરાયેલ છે. આજના સમયમાં પણ આ ગામ બસ સુવિધા, વિજળી સુવિધાથી વંચિત છે. જો કે હાલમાં કરજણ બંધના જળાશયની ફરતેથી કાચા સડક માર્ગ દ્વારા આ ગામ નાનાં વાહનો પહોંચતાં થયાં છે, પરંતુ એસટી બસ આવતી નથી. ગામમાં રાજ્ય સરકારના વન વિભાગ દ્વારા વન પરિસરિય કેન્દ્ર શરૂ કરવામાં આવેલ છે, જ્યાં સહેલાણીઓ માટે રહેવાનાં તંબુ તેમ જ કોટેજની વ્યવસ્થા, અલ્પાહાર-ભોજન સહિત કરવામાં આવેલ છે. આ જગ્યા પર રહેવા જવા માટે રાજપીપળા વન વિભાગની કચેરી ખાતેથી યોગ્ય સંમતિ લેવી પડે છે.
