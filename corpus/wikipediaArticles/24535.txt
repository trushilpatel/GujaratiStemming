
ગુજરાત અને ભારતમાં સ્થાન
ફતેગઢ ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર ભાગમાં આવેલા બનાસકાંઠા જિલ્લામાં આવેલા કુલ ૧૪ તાલુકાઓ પૈકીના એક એવા વડગામ તાલુકામાં આવેલું એક ગામ છે. ફતેગઢ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, વરિયાળી, બાજરી, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
આ ગામ પાસે બનાસકાંઠા જિલ્લાનું મોટામાં મોટું ૩૭ એકર જેટલા વિસ્તારમાં ફેલાયેલું બલાસર તળાવ આવેલુ છે. લોક ધારણા મુજબ ત્યાં બળદેવ નામના રાજા થઇ ગયેલ છે. ત્યાં સૌથી વધુ બાવળ જોવા મળે છે, હાલમાં ત્યાં બાવળ નામના વ્રુક્ષોનો વિનાશ થયેલો જોવા મળે છે. ફતેગઢ ગામમાં મુસ્લમાન લોકો સૌથી વધુ રહે છે. આ ગામ હિન્દુ અને મુસલમાનની એકતાનું પ્રતીક છે. આ ગામના લોકો દરેક કાર્યમાં અગ્રેસર છે.
