સુંધા માતાનું મંદિર લગભગ ૯૦૦ વર્ષ જેટલું જૂનું છે, જે ઊંચી ટેકરી પર આવેલ છે, જેમાં "સુંધા માતા"ની મૂર્તિ સ્થાપિત છે. આ મંદિર જાલોર જિલ્લાના ભીનમાલ તાલુકાના સુંધામાં સ્થિત થયેલ છે. રાજસ્થાન રાજ્યમાં સૌ પ્રથમ રોપ વે અહીં બનાવવામાં આવેલ છે. સુંધા માતા મંદિર દરિયાઈ સપાટીથી લગભગ ૮૫૦ મીટર જેટલી ઊંચાઈ પર આવેલ છે.
આ મંદિર સફેદ રંગના આરસના પથ્થરમાંથી બનાવવામાં આવેલ છે, જે આબુ ખાતેના દેલવાડા મંદિર સમાન દેખાય છે. આ મંદિરમાં માતા ચામુંડાદેવીની પ્રતિમા પણ છે.
