ગુજરાત અને ભારતમાં સ્થાન
કુડા ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર વિસ્તારમાં આવેલા જિલ્લાઓ પૈકીના એક એવા ભાવનગર જિલ્લાનાં મહત્વનાં તાલુકા ઘોઘા તાલુકામાં આવેલું એક ગામ છે.
આ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, મગફળી, તલ, બાજરી, ચણા, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
ખંભાતના અખાત પર આવેલું આ ગામ સુંદર સમુદ્ર તટ તેમ જ રમણીય સ્થળ તરીકે વિખ્યાત પર્યટન સ્થળ છે. ભાવનગર શહેરથી કુડાનું અંતર ત્રીસ કિ.મી. જેટલું છે. સહેલાણીઓનું આ માનીતું સ્થળ હોઇ અહીં મુલાકાતીઓની સંખ્યા મોટા પ્રમાણમાં જોવા મળે છે. ભાવનગરથી કોળીયાક જતા વચ્ચે, કોળીયાકમાં વહેતી માલેશ્રી નદીના સામા કાઠે ગુંદી નામનું ગામ છે ત્યાંથી કુડા જવા માટેનો રસ્તો ફંટાય છે.







