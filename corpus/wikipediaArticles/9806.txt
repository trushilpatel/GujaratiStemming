અરોર અથવા અલોર અથવા અરોરકોટ હાલના પાકિસ્તાનના સિંધમાં આવેલા રોહરી શહેરનું પ્રાચીન નામ હતું. અરોર એ પ્રાચીન કાળના ભારતવર્ષના સિંધ રાજ્યની રાજધાની હતી.
અરોર અરોરા જાતિના લોકોના પૂર્વજોનું નગર છે. ભવિષ્યપુરાણ અનુસાર, પરશુરામે ક્ષત્રિયો ઉપર હુમલો કર્યો હતો. પણ છેવટે તેમને એક ક્ષત્રિય મળ્યો જે બ્રાહ્મણોનો વિરોધી ન હતો. આ કારણે પરશુરામના મનમાં તેના પ્રતિ આદરભવ ઉત્પન્ન થયો અને તેને પરિણામે પરશુરામે આ ક્ષત્રિયને સિંધમાં અરોરકોટમાં સ્થાયી થવા કહ્યું. આ સ્થળના નામપર તે રાજાના વંશજો અરોરા તરીકે ઓળખાયા.
આરબ ઇતિહાસકારો આ સ્થળ માટે અલ-રૂર, અલ-રુહર અને અલ-રોર જેવ શબ્દો વાપરતા. આ શબ્દનો અર્થ આરબના 'અલ' કે અંગ્રેજીના "The - ધી" શબ્દ જેવો હતો. પ્રાચીન કાળમાં અરોર સિંધની રાજધાની હતું. તે સમયે રોર વંશ સિંધ પર શાસન કરતો હતો. ત્યાર બાદ રાય વંશ અને બ્રાહ્મણ વંશની સત્તા અહીં ચાલી. આજના જમાનાનું રોહરી સિંધના સુક્કુરની બાજુમાં આવેલું છે. ઈ.સ. ૭૧૧માં મુસલમાન સેનાનાયક મહંમદ બિન કાસિમે અરોર જીતી લીધું. ઈ.સ. ૯૬૨ના વિશાળ ભૂકંપને કારણે સિંધુ નદીનું વહેણ બદલાયું હતું.
અરોરના મોટાભાગના ખંડેરો પણ નષ્ટ પામ્યા છે, પણ ૮મી સદીમાં આરબ આક્રમણ પછી બંધાયેલી મસ્જિદોની કમાનોમાં જૂનાં સ્થાપત્યો વપરાયેલા જોવા મળે છે. કાલકા દેવીનું મંદિર હજુ ત્યાં છે અને તેમાં પૂજા થાય છે.
