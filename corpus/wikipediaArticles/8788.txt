ફોતુ ઘાટ અથવા ફોતુ લા એક ઉચ્ચ પર્વતીય ઘાટ છે, જે ભારત દેશના હિમાલય પર્વતમાળાના લડાખ હારમાળામાં શ્રીનગર-લેહ રાષ્ટ્રીય ધોરી માર્ગ પર આવેલ છે. દરિયાઈ સપાટી થી 4,108 metres જેટલી ઊંચાઈ પરથી પસાર થતો આ ઘાટ રાષ્ટ્રીય ધોરી માર્ગ પર ઝોજિલા ઘાટ પસાર કર્યા પછીનો સૌથી વધુ ઊંચો ઘાટ છે.
ફોતુ ઘાટ કારગિલ થી લેહ જતાં આવતાં ઉચ્ચ પર્વત શિખરો વચ્ચેથી પસાર થતા આવતા બે ઘાટ પૈકીનો એક ઘાટ છે, જેમાં બીજો નામિકા ઘાટ ઓછી ઊંચાઈ પરથી પસાર થાય છે.
ફોતુ ઘાટ ખાતેથી પૂર્વ તરફ જતાં રાષ્ટ્રીય ધોરી માર્ગ લામાયુરુ તરફ જતાં નીચે ઉતરવાનું શરૂ થાય છે. ઘાટ પર આવેલ લામાયુરુ ખાતે પ્રસાર ભારતીનું ટેલિવિઝન રિલે સ્ટેશન આવેલ છે.
