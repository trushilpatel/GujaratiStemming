ટીટીકાકા સરોવર દક્ષિણ અમેરિકામાં આવેલા પેરુ અને બોલીવિયા દેશોની સીમા પર આવેલું એક સરોવર છે. આ સરોવરની સમુદ્ર તળથી ઊંચાઈ ૩,૮૧૨ મીટર જેટલી છે., જેને કારણે તે વ્યાવસાયીક રીતે યાતાયાત કરવાના ઉપયોગમાં આવતું હોય તેવું વિશ્વનું સૌથી વધુ ઉંચાઈ પર આવેલું સરોવર છે. સરોવરમાં સંચય થયેલા પાણીની માત્રા અનુસાર આ સરોવર દક્ષિણ અમેરીકાનું સૌથી મોટું સરોવર છે. 
આ સરોવરમાં બે ઉપ-ક્ષેત્ર આવેલાં છે, જે તિકીનાની સામુદ્રધુની સાથે જોડાયેલાં છે. સૌથી સાંકડા બિંદુ પર આ સામુદ્રધુનીની પહોળાઇ ૮૦૦ મી. છે. મોટું ઉપ-ક્ષેત્ર લાગો ગ્રાંડે છે, જેની સરેરાશ ઊંડાઈ ૧૩૫ મી છે અને મહત્તમ ઊંડાઈ છે ૨૮૪ મી . નાનું ઉપ-ક્ષેત્ર વિનેમાર્કા છે, જેની સરેરાશ ઊંડાઈ ૯ મી. તથા મહત્તમ ઊંડાઈ ૪૦ મી છે. સરોવરની એકંદર સરેરાશ ઊંડાઈ ૧૦૭ મી છે.

