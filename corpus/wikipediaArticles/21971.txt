વિકિપીડિયાના માપદંડ મુજબ ઊચ્ચ કક્ષાનો લેખ બનાવવા માટે આ લેખમાં સુધારો કરવાની જરૂર છે. યોગ્ય સુધારો કરીને આ સંદેશો કાઢી નાંખો. ટાઇપ કરવા અંગે મદદ માટે પાનાંનુ સંપાદન કરવાની રીત તેમજ "કેવી રીતે" શ્રેણીના લેખ જુઓ. 
આઇસીસી ક્રિકેટ વિશ્વ કપ 2007  ટુર્નામેન્ટની નવમી આવૃત્તિ હતી અને વેસ્ટ ઇન્ડીઝમાં 13 માર્ચથી 28 એપ્રિલ 2007 દરમિયાન યોજાઇ હતી. તેમાં ક્રિકેટના વન ડે ઇન્ટરનેશનલ માળખાનો ઉપયોગ થયો હતો. તેમાં કુલ 51 મેચ રમાઇ હતી જે વર્લ્ડ કપ 2003માં રમાયેલી મેચ કરતા ત્રણ મેચ ઓછી હતી. ટુર્નામેન્ટમાં ઉતરેલી 15 ટીમને શરૂઆતમાં ચાર ગ્રૂપમાં વહેંચવામાં આવી હતી. દરેક ગ્રૂપમાંથી શ્રેષ્ઠ દેખાવ કરનારી બે ટીમને "સુપર 8" માળખામાં મોકલવામાં આવી હતી. આમાંથી ઓસ્ટ્રેલિયા, ન્યૂ ઝીલેન્ડ, શ્રીલંકા અને દક્ષિણ આફ્રિકા સેમિ-ફાઇનલ સુધી પહોંચી હતી અને ઓસ્ટ્રેલિયાએ ફાઇનલમાં શ્રીલંકાને હાર આપીને સતત ત્રીજો વર્લ્ડ કપ જીત્યો હતો. ટુર્નામેન્ટમાં અજેય વિક્રમને પગલે ઓસ્ટ્રેલિયાની વર્લ્ડ કપમાં એક પણ મેચ હાર્યા વગર સતત જીતેલી મેચની સંખ્યા વધીને 29 થઇ હતી. ઓસ્ટ્રેલિયાની ટીમે વર્લ્ડ કપ 1999માં 23 મે 1999થી માંડીને વર્લ્ડ કપ 2007 ફાઇનલ સુધી સતત એક પણ વન ડે મેચ હારી ન હતી. ટુર્નામેન્ટ બાદ આઇસીસી એ ટુર્નામેન્ટની 239 મિલિયન ડોલરની વધારાની આવક તેના સભ્યોમાં વહેંચી દીધી હતી. 
ઇન્ટરનેશનલ ક્રિકેટ કાઉન્સિલની વારાફરતી તક આપવાની નીતિ અંતર્ગત વર્લ્ડ કપ વેસ્ટ ઇન્ડીઝમાં યોજવાનું નક્કી થયું હતું. ભૂતકાળની વર્લ્ડ કપ ટુર્નામેન્ટોમાં વેસ્ટ ઇન્ડીઝની ક્રિકેટ ટીમ બીજા ક્રમની સૌથી સફળ ટીમ રહી હતી તેમ છતાં કેરિબીયનમાં સૌપ્રથમ વખત ક્રિકેટ વર્લ્ડ કપ યોજાઇ રહ્યો હતો. અમેરિકાએ લાઉડરહીલ, ફ્લોરિડામાં બંધાયેલા તેના નવા ક્રિકેટ ગ્રાઉન્ડમાં મેચ યોજવા માટે ભારે લોબિંગ કર્યું હતું તેમ છતાં આઇસીસી એ તમામ મેચ કેરિબીયન રાષ્ટ્રોમાં યોજવાનું નક્કી કર્યું. બર્મુડા, સેન્ટ વિન્સેન્ટ અને ગ્રેનિડીન્સની બિડ તેમજ જમૈકાની બીજી બિડ પણ નકારાઇ હતી.
વર્લ્ડ કપ ફાઇનલ ટુર્નામેન્ટ રમવા માટે વેસ્ટ ઇન્ડીઝમાં આઠ સ્થળોની પસંદગી કરાઇ હતી. સેન્ટ લુસિયા, જમૈકા અને બાર્બાડોસ સિવાયના તમામ યજમાન દેશોએ છ મેચોનું આયોજન કર્યું હતું. બાર્બાડોસમાં ફાઇનલનું આયોજન થયું હતું જ્યારે સેન્ટ લુસિયા અને જમૈકાએ સાત મેચો યોજી હતી. 
સ્ટેડિયમની ક્ષમતા બેઠક ક્ષમતા શીર્ષક હેઠળ દર્શાવેલી છે. 
ચાર વધારાના સ્થળો કે જ્યાં, વોર્મ-અપ મેચ યોજાઇ હતી.
જમૈકા સરકારે 'ઓન ધ પીચ' ખર્ચ માટે 81 મિલિયન અમેરિકન ડોલરનો ખર્ચ કર્યો હતો. જેમાં સબિના પાર્કના નવીનીકરણ અને ટ્રિલોનીમાં નવી બહુહેતુક સુવિધા ઉભી કરવાનો સમાવેશ થાય છે. જમૈકાએ આ માટે ચીન પાસેથી લોન લીધી હતી. 'ઓફ ધ પીચ ખર્ચ' માટે વધુ 20 મિલિયન અમેરિકન ડોલરની જોગવાઇ કરાઇ હતી, આમ કુલ ખર્ચ 100 મિલિયન અમેરિકન ડોલર અથવા 7 બિલિયન જમૈકન ડોલરે પહોંચ્યો હતો. આને પગલે સબિના પાર્કના ફેરબાંધકામનો ખર્ચ 46 મિલિયન અમેરિકન ડોલર જ્યારે ટ્રીલોની સ્ટેડિયમનો ખર્ચ 35 મિલિયન અમેરિકન ડોલર થયો હતો. સ્ટેડિયમ પર ઓછામાં ઓછા 301 મિલિયન અમેરિકન ડોલરનો ખર્ચ કરાયો હતો. 
ટ્રિનીદાદમાં બ્રાયન લારા સ્ટેડિયમએ 21 સપ્ટેમ્બર 2006ના રોજ ટુર્નામેન્ટ અગાઉની વોર્મ-અપ મેચના સ્થળ તરીકેનો દરજ્જો ગુમાવ્યો હતો. 
16 ટીમનું ફીલ્ડ, ક્રિકેટ વર્લ્ડ કપ માટેની સૌથી મોટું, ફીલ્ડની તમામ 16 ટીમો અત્યારે વન ડે ઇન્ટરનેશનલનો દરજ્જો ધરાવે છે. જેમાં આઇસીસી ના પૂર્ણ સમયના દસ સભ્યોનો સમાવેશ થાય છે. : 
અન્ય છ વન ડે ઇન્ટરનેશનલ રાષ્ટ્રોમાં કેન્યા અને પાંચ વધુ ટીમોનો સમાવેશ થાય છે જે આઇસીસી ટ્રોફી 2005 મારફતે લાયક થઇ હતી :
વર્લ્ડ કપ તેની પ્રત્યેક ટુર્નામેન્ટ સાથે એક મિડીયા ઇવેન્ટ તરીકે ઉભર્યો છે. વર્લ્ડ કપ 2003 અને વર્લ્ડ કપ 2007ના સ્પોન્સરશિપ અને ટેલિવિઝન રાઇટ્સમાંથી 550 મિલિયન અમેરિકન ડોલર મળ્યા હતા. વર્લ્ડ કપ 2007નું વિશ્વના 200થી વધુ દેશોમાં ટેલિવિઝન પ્રસારણ કરાયું હતું અને અંદાજે બે અબજથી વધુ દર્શકોએ તેને નિહાળ્યું હતું. વર્લ્ડ કપ 2007ને કારણે વેસ્ટ ઇન્ડીઝમાં 1,00,000 મુલાકાતીઓ આવવાની ધારણા હતી કે જેઓ માત્ર ટુર્નામેન્ટ જેવા માટે જ વેસ્ટ ઇન્ડીઝ આવી રહ્યાં હતા. 
ક્રિકેટ વિશ્વ કપ 2007 માટે નારંગી રંગના અમેરિકન ગુચ્છાદાર રીંછ જેવા પ્રાણીને "મેલો" નામે તેના પ્રતિનિધિ તરીકે રજૂ કર્યું હતું. મેચ દરમિયાન જાહેરાત કરાઇ હતી કે મેલો કોઇ જાતિ, ઉંમર કે લિંગ ધરાવતું નથી, તે એક અભિગમ છે, તે વેસ્ટ ઇન્ડીઝના યુવાન લોકોનો અભિગમ છે. વર્લ્ડ કપ માટે સત્તાવાર ગીત "ધ ગેમ ઓફ લવ એન્ડ યુનિટી" હતું. જે જમૈકામાં જન્મેલા શેગી, બજન કલાકાર રૂપી અને ટ્રિનીદાદના ફે-એન લ્યોન્સ દ્વારા રજૂ કરાયું હતું. 
2007 ટુર્નામેન્ટમાં અત્યાર સુધીના યોજાયેલા ક્રિકેટ વર્લ્ડ કપમાં ટિકીટના વેચાણથી થયેલી આવકમાં મહત્તમ આવક નોંધાઇ હતી, આ ટુર્નામેન્ટમાં 6,72,000થી વધુ ટિકીટોનું વેચાણ થયું હતું. વર્લ્ડ કપ 2007ની સેમિ ફાઇનલ સુધીમાં લગભગ 4,03,000 પ્રેક્ષકોએ પ્રત્યક્ષ મેચ નિહાળી હતી, આમ મેચ દીઠ 8,500 સમર્થકોએ હાજરી આપી હતી. 
તમામ મુખ્ય ટેસ્ટ મેચ રમતા દેશોની ટીમોનો કાર્યક્રમ એવો હતો કે તેઓ વર્લ્ડ કપ પહેલા અન્ય મુખ્ય વન ડે ઇન્ટરનેશનલ ટીમ સામે મોટી સંખ્યામાં વન ડે ઇન્ટરનેશલ રમી શક્યા હતા. ઓસ્ટ્રેલિયા, ન્યૂ ઝીલેન્ડ અને ઇંગ્લેન્ડે કોમનવેલ્થ બેન્ક સિરીઝમાં ભાગ લીધો હતો જ્યાં ઇંગ્લેન્ડે ઓસ્ટ્રેલિયાને ફાઇનલમાં હરાવી હતી. ઓસ્ટ્રેલિયાની ટીમ બાદમાં ચેપલ-હેડલી ટ્રોફી રમવા ન્યૂ ઝીલેન્ડ ગઇ જ્યાં તે 3-0થી હારી હતી. દક્ષિણ આફ્રિકાની ટીમે ભારત સામે પાંચ વન ડે ઇન્ટરનેશનલ અને પાકિસ્તાન સામે પાંચ મેચ રમી હતી. જ્યારે ભારતની ટીમ પણ વેસ્ટ ઇન્ડીઝ સામે ચાર વનડે ઇન્ટરનેશનલ અને શ્રીલંકા સામે ચાર વનડે ઇન્ટરનેશનલ રમી હતી . બાંગ્લાદેશની ટીમે ઝિમ્બાબ્વે સામે ચાર વનડે ઇન્ટરનેશનલ રમી હતી અને કેનેડા અને બર્મુડા સામે ત્રિકોણીય શ્રેણી જીતી હતી. એસોસિયેટ વન ડે ઇન્ટરનેશનલ ટીમોએ વર્લ્ડ ક્રિકેટ લીગમાં ભાગ લીધો હતો જેમાં કેન્યાની જીત થઇ હતી. આ ટીમોએ વર્લ્ડ કપ અગાઉ અન્ય શ્રેણીમાં પણ ભાગ લીધો હતો. 
ક્રિકેટ વર્લ્ડ કપની શરૂઆત અગાઉ ટીમોનો ક્રમાંક
નોંધઃ ટીમ નંબર 12-16 વર્લ્ડ કપની અગાઉ સુધી સત્તાવાર વન ડે ઇન્ટરનેશનલ રેન્કિંગ ધરાવતી ન હતી. તેમનું પૂર્ણ સમયના સભ્યોની સામે તેમની જીતની ટકાવારી અને બાદમાં ટુર્નામેન્ટ અગાઉ સહયોગી સભ્યો સામે તેમની જીતની ટકાવારીમાં રેન્કિંગ કરવામાં આવ્યું છે. 

મુખ્ય ટુર્નામેન્ટ અગાઉ તમામ 16 દેશોએ તૈયારી કરવા, વિવિધ વ્યૂહરચનાનો અનુભવ લેવા તેમજ વેસ્ટ ઇન્ડીઝના વાતાવરણમાં અનુકૂળ થવા માટે વોર્મ-અપ મેચની એક શ્રેણી રમી હતી. વોર્મ-અપ મેચોને સત્તાવાર વન ડે ઇન્ટરનેશનલ ગણાઇ ન હતી. આ મેચો 5 માર્ચ સોમવારથી શુક્રવાર 9 માર્ચ સુધી રમાઇ હતી. આ મેચોમાં બાંગ્લાદેશના ન્યૂ ઝીલેન્ડ સામેના આશ્ચર્યજનક વિજયનો સમાવેશ થાય છે. 

ક્રિકેટ વિશ્વ કપ 2007નો ઉદઘાટન સમારોહ 11 માર્ચ 2007, રવિવારના રોજ જમૈકામાં ટ્રિલોની સ્ટેડિયમ ખાતે યોજાયો હતો. 
તેમાં વેસ્ટ ઇન્ડીઝ સંગીતનું પ્રતિનિધીત્વ કરતા 2,000થી વધુ નૃત્યકાર અને કલાકારોએ ભાગ લીધો હતો, જેમાં કેલિપ્સોથી માંડીને રાગા અને રગેઇ અને સોકાનો સમાવેશ થાય છે. કલાકારોમાં સીએન પૌલ, બાયરોન લી, કેવિન લિટલ, બિરેસ હેમન્ડ, લકી દુબે, બુજુ બેન્ટન, હાફ પિન્ટ, એરો, મેકલ મોન્ટાનો, એલિસન હિન્ડ્સ, ટોની રેબલ, થર્ડ વર્લ્ડ, ગ્રેગોરી ઇસાક્સ, ડેવિડ રડર્સ, શેગી, આઇ થ્રીસ અને જિમી ક્લિફનો સમાવેશ થાય છે. 
આ સમારોહમાં વિવિધ દેશના વડાઓએ હાજરી આપી હતી જેમાં જમૈકાના ગવર્નર-જનરલનો સમાવેશ થાય છે. સમારોહની શરૂઆત સર ગાર્ફીલ્ડ સોબર્સના સંબોધન સાથે થઇ હતી. જમૈકા અને ગ્રિનાડાના વડાપ્રધાનોએ પણ શુભેચ્છા સંદેશા પાઠવ્યા હતા. 

તમામ મેચો સ્થાનિક સમય મુજબ 0930 થી 1715 કલાક વચ્ચે યોજાઇ હતી. પ્રથમ ઇનિંગ્સ 0930 થી 1300 કલાક અને બીજી ઇનિંગ્સ 1345 થી 1715 કલાક વચ્ચે રમાઇ હતી. જમૈકા સિવાયના અન્ય તમામ સ્થળ માટે સ્થાનિક સમયUTC-4 હતો, જ્યારે જમૈકામાં રમાયેલી મેચો માટે સ્થાનિક સમય UTC-5 હતો. 
આ મેચો વન ડે ઇન્ટરનેશનલ હતી અને તેનું વન ડે ઇન્ટરનેશનલના નિયમો હેઠળ સંચાલન થયું હતું. તમામ મેચો 50-50 ઓવરની હતી. એક ગોલંદાજ એક મેચમાં મહત્તમ 10 ઓવર ફેંકી શકતો હતો. 
ખરાબ હવામાનના કિસ્સામાં મેચનું પરિણામ જાહેર કરવા માટે, મેચ રમી રહેલી બંને ટીમોએ ઓછામાં ઓછી વીસ ઓવરની બેટિંગ કરેલી હોવી જોઇએ . ખરાબ હવામાનના કિસ્સામાં પરિણામ અથવા લક્ષ્યાંક નક્કી કરવા માટે ડકવર્થ-લુઇસ પદ્ધતિ અમલમાં મુકવામાં આવી હતી. મેચ રમાવાના નિર્ધારિત દિવસે જો પરિણામ જાહેર ન થઇ શકે તો બંને ટીમ બીજા દિવસે ફરીથી મેચ રમી હતી. આ વખતે અગાઉના દિવસે મેચ જ્યાંથી પડતી મુકવામાં આવી હતી ત્યાંથી ફરી શરૂ થઇ હતી. 
કેચ અંગેનો નિર્ણય ટીવી રિપ્લે અધિકારી ને સુપરત કરવાનો નવો નિયમ રજૂ કરવામાં આવ્યો હતોઃ જો સ્ટેન્ડિંગ એમ્પાયર તે નક્કી ન કરી શકે કે કેચ સ્પષ્ટ હતો કે કેચનો દાવો કરાયેલો બોલ "બમ્પ બોલ" હતો, તો તે આ નિર્ણય થર્ડ એમ્પાયરને સુપરત કરવાની સત્તા ધરાવતા હતા. આવા કેચની ટીવી રિપ્લે દ્વારા સમીક્ષા દરમિયાન થર્ડ એમ્પાયરને જણાય કે બલ્લેબાજે બોલને ફટકાર્યો ન હતો તો તેણે સંકેત આપવાનો રહેતો હતો કે બલ્લેબાજ આઉટ નથી. 

ગ્રૂપના તબક્કે અને સુપર 8 તબક્કે નીચે મુજબ ગુણ આપવામાં આવ્યા હતાઃ
પ્રત્યેક ગ્રૂપની ટોચની બે ટીમને સુપર 8માં મોકલવામાં આવતી હતી અને તેમના પોતાના ગ્રૂપમાંથી અન્ય ક્વોલિફાયર સામે તેમણે મેળવેલા ગૂણ આગળ લઇ જવાતા હતા. તે જ જૂથમાં નોન ક્વોલિફાયર ટીમ સામે મેળવેલા ગૂણ આગળ લઇ જવાતા ન હતા. સુપર 8માં તમામ ટીમ અન્ય ગ્રૂપના બાકીના છ ક્વોલિફાયર સાથે મેચ રમતી અને ટોચની ચાર ટીમને સેમિ-ફાઇનલમાં મોકલવામાં આવી હતી. ટીમની સ્થિતિ મોટે ભાગે ગુણને આધારે નક્કી કરવામાં આવતી હતી. જ્યારે બે કે તેથી વધુ ટીમ ગુણની દ્રષ્ટિએ સમાન હોય, ત્યારે કઇ ટીમ આગળ વધશે તે નક્કી કરવા માટે નીચેની પદ્ધતિ અમલમાં લેવાઇ હતીઃ 
ટુર્નામેન્ટની શરૂઆત ચાર ગ્રૂપની ચાર લીગથી થઇ હતી. પ્રત્યેક ટીમે તેના ગ્રૂપની અન્ય ટીમો સામે એક એક મેચ રમી હતી. ઓસ્ટ્રેલિયા, ભારત, ઇંગ્લેન્ડ અને વેસ્ટ ઇન્ડીઝની ટીમોને તાર્કિક કારણોસર અલગ જૂથમાં રાખવા આવી હતી કારણકે તેમના સમર્થકોની મોટી સંખ્યામાં હાજર રહેવાની ધારણા હતી અને વેસ્ટ ઇન્ડીઝમાં તેમના પરિવહન અને ઉતારાની વ્યવસ્થા મર્યાદિત હતી. ગ્રૂપને કૌસમાં દર્શાવેલા સીડિંગ્સ સાથે નીચે મુજબ ગોઠવવામાં આવ્યા હતા. પ્રત્યેક ગ્રૂપે તેની તમામ મેચ એક જ ગ્રાઉન્ડ પર રમી હતી.
ટુર્નામેન્ટની શરૂઆત પહેલા ખેલાડીઓને સ્થાનિક હવામાનમાં સાનુકૂળ થવા માટે અનેક વોર્મ-અપ મેચ રમાઇ હતી. ગ્રૂપ તબક્કાની મેચો 13 માર્ચ, મંગળવારથી શરૂ થઇ હતી અને 25 માર્ચ રવિવારના રોજ પૂરી થઇ હતી. ગ્રૂપ તબક્કે કુલ 24 મેચ રમાઈ હતી. 
પ્રત્યેક ગ્રૂપની ટોચની બે ટીમને "સુપર 8"માં મોકલવામાં આવતી હતી, અહીં પણ લીગ પદ્ધતિ હતી. પ્રત્યેક ટીમ તેના પ્રારંભિક તબક્કાના ગ્રૂપમા ક્વોલિફાય થઇને તેના પરિણામો આગળ લઇ જશે. જે તે ગ્રૂપમાં ક્વોલિફાય થનારી ટીમ ક્વોલિફાય થનારી અન્ય છ ટીમ સાથે એક-એક મેચ રમશે. લીગમાં ટોચની ચાર ટીમ સેમિ-ફાઇનલ માટે ક્વોલિફાય થશે. આ પદ્ધતિ છેલ્લા વર્લ્ડ કપથી બદલવામાં આવી છે જેમાં "સુપર 8"ના સ્થાને "સુપર 6" તબક્કો હતો. સુપર 8 તબક્કાની મેચ 27 માર્ચ, મંગળવારથી 21 એપ્રિલ શનિવાર સુધી રમાઇ હતી. સુપર 8 તબક્કામાં કુલ 24 મેચ રમાશે. 
"સુપર 8"ની ટોચની ચાર ટીમ સેમિ-ફાઇનલ રમવા આગળ વધશે. આ નોકઆઉટ તબક્કો છે જેમાં ટુર્નામેન્ટમાં #1 ટીમ #4 ટીમ સામે રમે છે, અને #2 ટીમ #3 ટીમ સામે મેચ રમે છે. સેમિ-ફાઇનલની વિજેતા બે ટીમ ફાઇનલમાં એકબીજા સામે ટકરાશે. 
ટુર્નામેન્ટની તમામ મેચોમાં એક દિવસ અનામત રહેશે કે જેથી ખરાબ હવામાનના કિસ્સામાં બીજા દિવસે મેચ પૂર્ણ થઇ શકે. 

તમામ મેચ 1330 UTCએ શરૂ થઇ.
તમામ મેચ 1330 UTCએ શરૂ થઇ.
તમામ મેચ 1330 UTCએ શરૂ થઇ.
તમામ મેચ 1430 UTCએ શરૂ થઇ.
પ્રથમ રાઉન્ડમાં ગ્રૂપની ટોચની બે ટીમ સુપર 8 તબક્કે પહોંચે છે જેને પૂર્ણ રાઉન્ડ-રોબિન ગણવામાં આવે છે. પરંતુ આઠ ટીમમાંથી પ્રત્યેક ટીમ સાત મેચ રમવાના સ્થાને માત્ર છ જ મેચ રમે છે. પ્રત્યેક ગ્રૂપની ટોચની બે ટીમો એક બીજા સામે ફરીથી રમવાના સ્થાને તેમના પરિણામોને આગળ લઇ જાય છે. આમ નીચે દર્શાવેલું ટેબલ પ્રત્યેક ટીમ માટે સાત મેચ દર્શાવે છે જેમાં સુપર 8 ક્વોલિફાયરોની તમામ મેચ અને ગ્રૂપ તબક્કાની મેચોનો પણ સમાવેશ થાય છે.
લીલા રંગમાં બેકગ્રાઉન્ડમાં દર્શાવેલી ટીમો સેમિ-ફાઇનલ માટે ક્વોલિફાય થઇ હતી.

સંક્ષિપ્ત શબ્દો:


!width=100| Australia!width=100| દક્ષિણ આફ્રિકા!width=100| શ્રીલંકા!width=100| બાંગ્લાદેશ!width=100| ન્યૂઝીલેન્ડ!width=100| ઇંગ્લેન્ડ!width=100| Ireland!width=100| West Indies|-| align="left" | Australia| style="background:#C0C0C0" || AUS 83 runs| AUS 7 wkts| AUS 10 wkts| AUS 215 runs| AUS 7 wkts| AUS 9 wkts| AUS 103 runs|-| align="left" | દક્ષિણ આફ્રિકા| AUS 83 runs| style="background:#C0C0C0" || RSA 1 wkt| BAN 67 runs| NZL 5 wkts| RSA 9 wkts| RSA 7 wkts| RSA 67 runs|-| align="left" | શ્રીલંકા| AUS 7 wkts| RSA 1 wkt| style="background:#C0C0C0" || SRI 198 runs| SRI 6 wkts| SRI 2 runs| SRI 8 wkts| SRI 113 runs|-| align="left" | બાંગ્લાદેશ| AUS 10 wkts| BAN 67 runs| SRI 198 runs| style="background:#C0C0C0" || NZL 9 wkts| ENG 4 wkts| IRL 74 runs| WI 99 runs|-| align="left" | ન્યૂઝીલેન્ડ| AUS 215 runs| NZL 5 wkts| SRI 6 wkts| NZL 9 wkts| style="background:#C0C0C0" || NZL 6 wkts| NZL 129 runs| NZL 7 wkts|-| align="left" | ઇંગ્લેન્ડ| AUS 7 wkts| RSA 9 wkts| SRI 2 runs| ENG 4 wkts| NZL 6 wkts| style="background:#C0C0C0" || ENG 48 runs| ENG 1 wkt|-| align="left" | Ireland| AUS 9 wkts| RSA 7 wkts| SRI 8 wkts| IRL 74 runs| NZL 129 runs| ENG 48 runs| style="background:#C0C0C0" || WI 8 wkts|-| align="left" | West Indies| AUS 103 runs| RSA 67 runs| SRI 113 runs| WI 99 runs| NZL 7 wkts| ENG 1 wkt| WI 8 wkts| style="background:#C0C0C0" ||}

તમામ મેચ શરૂ થશે 1330 UTC વાગ્યે
 
ઢાંચો:Round4

આ પ્રથમ વર્લ્ડ કપ ફાઇનલ હતી કે જે વર્લ્ડ કપ 1996ની ફાઇનલનું પુનરાવર્તન હતું અને બંને સમાન ટીમો સામે હતી. 1996 કપમાં શ્રીલંકા જીતી ગયું હતું. ઓસ્ટ્રેલિયા તે હાર સિવાય શ્રીલંકા સામેની તમામ વર્લ્ડ કપ મેચ જીતતું આવતું હતું. આ મેચ શ્રીલંકા માટે વર્લ્ડ કપ ફાઇનલમાં પહોંચવાની બીજી ઘટના હતી જ્યારે ઓસ્ટ્રેલિયા છઠ્ઠી વખત વર્લ્ડ કપ ફાઇનલમાં આવ્યું હતું અને તે છેલ્લા ચાર વર્લ્ડ કપમાં સતત ફાઇનલમાં પહોંચ્યું હતું. 
રિકી પોન્ટિંગએ ટોસ જીતીને બેટિંગ કરવાનું પસંદ કર્યું. જો કે વરસાદને કારણે મેચ મોડી શરૂ થઇ હતી અને મેચની ઓવરો ઘટાડીને 38 કરાઇ હતી. એડમ ગિલક્રિસ્ટએ જોરદાર બેટિંગ કરતા 149 રન ફટકાર્યા હતા જે વર્લ્ડ કપ ફાઇનલમાં કોઇ પણ બેટ્સમેન દ્વારા ફટકારાયેલા સર્વૌચ્ચ રન હતા. આ રનને પગલે ઓસ્ટ્રેલિયાનો કુલ સ્કોર પાર કરી ન શકાય તેવી સ્થિતિમાં પહોંચ્યો હતો. શ્રીલંકાના બેટ્સમેન કુમાર સંગકારા અને સનથ જયસુરિયાએ બીજી વિકેટે 116 રન ફટકાર્યા ત્યાં સુધી મેચ રસાકસીભરી હતી પરંતુ આ જોડી આઉટ થઇ ગયા બાદ શ્રીલંકાની મેચ જીતવાની શક્યતાઓ ધીમે ધીમે ઘટી ગઇ હતી. મેચમાં વધુ વરસાદ પડતા શ્રીલંકાની ઇનિંગ ઘટાડીને 36 ઓવરની કરાઇ હતી અને તેના માટે 269 રનનો નવો લક્ષ્યાંક મુકવામાં આવ્યો હતો. 33 ઓવરની સમાપ્તિ પર શ્રીલંકાને ડકવર્થ-લુઇસ પદ્ધતિ મુજબ નક્કી કરાયેલા લક્ષ્યાંકને પહોંચી વળવામાં હજુ 37 રન ખુટતા હતા. પરંતુ એમ્પાયરોએ ખરાબ પ્રકાશને કારણે મેચ સસ્પેન્ડ કરી હતી. ઓસ્ટ્રેલિયાના ખેલાડીઓએ વિજયની ઉજવણી કરવાનું શરૂ કરી દીધું હતું ત્યારે એમ્પાયરોએ ખોટી રીતે જાહેરાત કરી કે મેચ વરસાદને કારણે નહીં પરંતુ ખરાબ પ્રકાશને કારણે સસ્પેન્ડ કરાઇ હતી માટે બાકીની 3 ઓવર બીજા દિવસે ફેંકાશે. શ્રીલંકાને 18 બોલમાં 61 રનની જરૂર હોવાથી મહેલા જયવર્દને નક્કી કર્યુ કે બીજા દિવસે મેચ રમવાની જરૂર નથી અને તેની ટીમને ફરીથી બેટિંગ કરવાનો આદેશ આપ્યો. રિકી પોન્ટીંગે પણ માત્ર સ્પિનરોને જ ગોલંદાજી આપવાની તૈયારી દર્શાવી હતી. એમ્પાયરોએ બાદમાં તેમની ભૂલ બદલ માફી માંગી હતી. જો તે સમયે મેચ ચાલુ રહી હોત તો ઓસ્ટ્રેલિયા 37 રને જીતી ગયું હોત. છેલ્લી ત્રણ ઓવર એકદમ અંધારામાં રમાઇ હતી, જે દરમિયાન શ્રીલંકા તેના સ્કોરમાં માત્ર 9 રનનો ઉમેરો કરી શક્યું હતું. અંતે ઓસ્ટ્રેલિયા ડીએલ પદ્ધતિ મુજબ 53 રને વિજયી બન્યું હતું, કારણકે શ્રીલંકાએ ઓસ્ટ્રેલિયા કરતા બે ઓવર ઓછી બેટિંગ કરી હતી. 
ઓસ્ટ્રેલિયા એક પણ મેચ હાર્યા વગર ટુર્નામેન્ટ જીતી ગયું હતું અને એક પણ મેચ ગુમાવ્યા વગર વર્લ્ડ કપની 29 મેચમાં સતત જીત નોંધાવી હતી. ઓસ્ટ્રેલિયાના ગોલંદાજ ગ્લેન મેકગ્રાથની 'પ્લેયર ઓફ ધ સિરીઝ' તરીકે જાહેરાત થઇ હતી. 


ઢાંચો:Wikinewshasઆયર્લેન્ડે પાકિસ્તાનને હરાવી વર્લ્ડ કપ ટુર્નામેન્ટમાંથી બહાર ફેંકી દીધાના એક દિવસ બાદ 18 માર્ચ 2007ના રોજ પાકિસ્તાન ક્રિકેટ ટીમના કોચ બોબ વૂલ્મર મૃત હાલતમાં મળી આવ્યા હતા. જમૈકાની પોલીસે તેમના મૃતદેહનું શબપરિક્ષણ કર્યુ, પરંતુ તેમાં કોઇ તારણ બહાર આવી શક્યું ન હતું. બીજા દિવસે પોલીસે જાહેરાત કરી હતી કે મૃત્યુ શંકાસ્પદ હતું અને પોલીસે તેમાં સંપૂર્ણ તપાસ કરવાની જાહેરાત કરી હતી. વધુ તપાસમાં બહાર આવ્યું હતું કે વૂલ્મરનું ગળુ દબાવીને હત્યા કરવામાં આવી હતી અને તપાસ હત્યાના કેસ તરીકે કરવામાં આવશે. લાંબી તપાસ બાદ જમૈકાની પોલીસે વૂલ્મરની હત્યા કરાઇ છે તેવું નિવેદન સત્તાવાર રીતે રદ કર્યુ હતું અને પુષ્ટિ આપી હતી કે તે કુદરતી રીતે મૃત્યુ પામ્યા હતા. 
વર્લ્ડ કપ 2007ના વધુ પડતા વેપારીકરણને પગલે તેના આયોજકોની કેટલાક દ્વારા ટીકા થઇ હતી. કેટલાક પ્રેક્ષકોએ આઇસીસી ની સુરક્ષાના કારણોસર લાદવામાં આવેલા પ્રતિબંધો સામે બળાપો કાઢ્યો હતો. પ્રેક્ષકોને મેચ દરમિયાન બહારનું ખાવાનું, સંકેતો, રેપ્લિકા કિટ અને મ્યુઝિક ઇન્સ્ટ્રુમેન્ટ પેવેલિયનમાં લઇ જવાની મનાઇ ફરમાવવામાં આવી હતી. જો કે આ બધી બાબતો કેરિબિયન ક્રિકેટની પરંપરાનો એક ભાગ છે તેમ છતાં મનાઇ કરાઇ હતી. સત્તાવાળાઓ પર ક્રિકેટ અને ક્રિકેટિંગ પરંપરાઓને મેચથી દૂર રાખવાનો આરોપ હતો. સર વિવ રિચાર્ડ્સે ચિંતા વ્યકત કરી હતી. ટિકીટની ઊંચી કિંમત અને કન્સેશન રાખવા બદલ પણ આઇસીસી ની ઝાટકણી કઢાઇ હતી, ટિકીટની આ કિંમત ઘણા સ્થળો પર સ્થાનિક રહેવાસીઓની પહોંચની બહાર ગણવામાં આવી હતી. આઇસીસી ના સીઇઓ માલ્કમ સ્પીડે જણાવ્યું હતું કે આઇસીસી સમસ્યા સ્વીકારે છે પરંતુ તેમાં સ્થાનિક આયોજકનો વાંક છે. જો કે બાદની મેચોમાં વધુ ભીડ હતી કારણકે ટુર્નામેન્ટમાં આગળ વધતા સ્થાનિક આયોજકોએ પ્રતિબંધો હળવા કરતા લોકોએ ઉત્સાહભેર ભાગ લીધો હતો. તેઓ 42 મિલિયન અમેરિકન ડોલરના લક્ષ્યાંકને પહોંચી શક્યા ન હતા તેમ છતાં ટિકીટના વેચાણમાંથી થયેલી આવક છેલ્લા વર્લ્ડ કપની ટિકીટના વેચાણમાંથી થયેલી આવક કરતા બમણી હતી. 2007 વર્લ્ડ કપમાં 32 મિલિયન અમેરિકન ડોલરની ટિકીટના વેચાણથી આવક નોંધાઇ હતી, જે ક્રિકેટ વર્લ્ડ કપ ઇતિહાસની ટિકીટના વેચાણથી થયેલી સૌથી વધુ આવક છે. 
ભારત અને પાકિસ્તાન તેમની બે મેચ ગુમાવ્યા બાદ ગ્રૂપ તબક્કાથી આગળ વધવામાં નિષ્ફળ રહેતા વર્લ્ડ કપની તેના માળખા માટે પણ ટીકા થઇ હતી. આને પગલે આયર્લેન્ડ અને બાંગ્લાદેશ સુપર 8 તબક્કે પ્રવેશી શક્યા હતા અને પછી સતત હારતા આવ્યા હતા. ભારત અને પાકિસ્તાનની ગ્રૂપ તબક્કા બાદ ટુર્નામેન્ટમાંથી બાદબાકી થઇ જતા કેરિબીયનમાં મુલાકાતીઓની સંખ્યામાં મોટો ઘટાડો નોંધાયો હતો. ભારત અને પાકિસ્તાનની સુપર 8માં પ્રવેશવાની શક્યતા ન હોવાથી ઘણા ચાહકો નિરાશ થઇને કેરિબીયન છોડીને ચાલ્યા ગયા હતા. ભારત અને પાકિસ્તાન વચ્ચેની મેચને હંમેશા પૈસાની ટંકશાળ ગણવામાં આવે છે. બીસીસીઆઇએ બાદમાં દાવો કર્યો હતો કે તે વાતનું ધ્યાન રાખશે કે આઇસીસી આગામી ક્રિકેટ વર્લ્ડ કપ 2011 માટે વર્લ્ડ કપ ક્રિકેટના માળખામાં ફેરફાર કરવામાં આવશે. 
આ ટુર્નામેન્ટ વધુ પડતી લાંબી હોવાની પણ ટીકા થઇ હતી. આ ટુર્નામેન્ટ 6 સપ્તાહ સુધી રમાઇ હતી જેની લંબાઇ વર્લ્ડ કપ 2003 જેટલી જ હતી, પરંતુ વર્લ્ડ કપ 1999ની 5 સપ્તાહ અને 1996ની ચાર સપ્તાહની ટુર્નામેન્ટ કરતા લાંબી હતી. પ્રખ્યાત વેસ્ટ ઇન્ડીઝ ફાસ્ટ બોલર માઇકલ હોલ્ડિંગે પણ વર્લ્ડ કપ 2007ની ક્વોલિફિકેશન પ્રક્રિયાની ટીકા કરી હતી. હોલ્ડિંગે ઓછી મેચ રમેલી નાની ટીમોને નિર્ણાયક તબક્કા સુધી પહોંચવા અને ત્યાર બાદ સતત હારવાથી થનાર લાભ અંગે શંકા વ્યકત કરી હતી. જો કે સ્કોટલેન્ડના ભૂતપૂર્વ કેપ્ટન જ્યોર્જ સેલમન્ડે દાવો કર્યો હતો કે તેના જેવી નાની ટીમો માટે મોટી ટીમે સામે વન-ડે ક્રિકેટ રમવાની તક અમૂલ્ય છે અને તેમણે હોલ્ડિંગના નિવેદનની માન્યતા અંગે પ્રશ્ન કર્યો હતો. ટુર્નામેન્ટમાં ભાગ લઇ રહેલા મોટા ભાગના નિષ્ણાતો અને ખેલાડીઓએ વર્લ્ડ કપમાં નાની ટીમની ભાગીદારીને સમર્થન આપ્યું હતું. આયર્લેન્ડ અને બાંગ્લાદેશ સુપર 8 સુધી પહોંચતા આ સમર્થન વધુ મજબૂત થયુ હતું અને તેઓ સમગ્ર ટુર્નામેન્ટ દરમિયાન સ્પર્ધાત્મક રહ્યા હતા. 
વધુ ટીકા ફાઇનલ મેચના અંતે ઉભી થયેલી ગુંચવણને કારણે પેદા થઇ હતી. ફાઇનલ મેચના અંતે એમ્પાયરોએ ખરાબ પ્રકાશને કારણે મેચ સસ્પેન્ડ કરી હતી જ્યારે સત્તાવાર જાહેરાત અને સ્કોરબોર્ડે ઓસ્ટ્રેલિયાને વિજેતા જાહેર કરી દીધી હતી અને ઓસ્ટ્રેલિયાની ટીમે ઉજવણી પણ શરૂ કરી દીધી હતી, પરંતુ એમ્પાયરોએ ખોટી રીતે ભારપૂર્વક જણાવ્યું હતું કે મેચ માત્ર સસ્પેન્ડ થઇ છે પૂર્ણ થઇ નથી અને બાકીની ત્રણ ઓવર રમવી પડશે. અને આમ બે ટીમના કેપ્ટન વચ્ચે પરસ્પરની શાખને કારણે થયેલા કરારને પગલે શ્રીલંકાની ટીમ ખરાબ પ્રકાશ સ્થિતિમાં 3 મેચ રમ્યું હતું. એમ્પાયરો અને આઇસીસી એ અનિચ્છનીય સ્થિતિ માટે માફી માંગી હતી અને પરિસ્થિતિના ભારે દબાણ હેઠળ આ બિનજરૂરી બંધારણીય ભૂલ થઇ હોવાનું જણાવ્યું હતું. જૂનમાં આઇસીસી એ જાહેરાત કરી હતી કે ઓનફીલ્ડ એમ્પાયર સ્ટીવ બકનર અને અલીમ દાર, રિઝર્વ એમ્પાયર રુડી કોર્ટ્ઝન અને બિલી બોડન અને મેચ રેફ્રી જેફ ક્રોને ટ્વેન્ટી20 વર્લ્ડ ચેમ્પિયનશિપ 2007માંથી સસ્પેન્ડ કરવામાં આવે છે. 

વર્લ્ડ કપની શરૂઆત પહેલા અનેક સમસ્યાઓ સામે આવી હતી. કેટલાક સ્થળોની તૈયારી વર્લ્ડ કપના ઉદઘાટન સમારોહ 11 માર્ચ 2007 સુધી પૂરી થઇ ન હતી. સબિના પાર્ક ખાતે સુરક્ષાના કારણોસર નોર્થ સ્ટેન્ડમાં ફીટ કરાયેલી બેઠકો દૂર કરવામાં આવી હતી. જમૈકામાં ટ્રિલોની સ્ટેડિયમ ખાતે ગ્રાઉન્ડ સ્ટાફ એક્રિડિટેશન સમસ્યાને કારણે વોર્મ અપ મેચમાં ગ્રાઉન્ડમાં પ્રવેશ મેળવી શક્યા ન હતા. વધુમાં દક્ષિણ આફ્રિકા અને ઓસ્ટ્રેલિયા બંનેએ પ્રેક્ટિસ સુવિધા અંગે ચિંતા વ્યકત કરી હતી. 

ઢાંચો:Wikinewscat
