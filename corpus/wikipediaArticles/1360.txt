ગુજરાત અને ભારતમાં સ્થાન
દૂધની ડેરી
ખાંજર ભારત દેશના પશ્ચિમ ભાગમાં આવેલા ગુજરાત રાજ્યના દક્ષિણ ભાગમાં આવેલા તાપી જિલ્લાના કુલ ૭ તાલુકાઓ પૈકીના એક એવા સોનગઢ તાલુકાનું ગામ છે. ખાંજર ગામમાં ખાસ કરીને આદિવાસી લોકો વસે છે. ગામમાં પ્રાથમિક શાળા, આંગણવાડી, પંચાયતઘર, દુધની ડેરી વગેરે સવલતો પ્રાપ્ય છે. ગામના લોકો વ્યવસાયમાં મુખ્યત્વે ખેતી, ખેતમજૂરી, પશુપાલન જેવાં કાર્યો કરે છે.
ગામની નજીક ડોસવાડા બંધ નામે એક બંધ આવેલો છે, જે ઈ.સ.૧૯૧૨માં બાંધવામાં આવેલો. ખાંજર ગામે શિક્ષણ ક્ષેત્રે ખુબ સારી એવી પ્રગતિ સાધી છે. આ ગામનાં લગભગ ૯૦% લોકો આજે શિક્ષિત છે. આ ગામમાં સુંદર એવું મેદાન પણ આવેલું છે જ્યાં દર વર્ષે ક્રિકેટ ટુર્નામેન્ટનું આયોજન કરવામાં આવે છે. ગામની ફરતે ડુંગરોની હારમાળા છે. ચારે બાજુ પ્રકૃતિનાં સૌંદર્યથી ઘેરાયેલું સુંદર ગામ છે.
