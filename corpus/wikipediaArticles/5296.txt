
તાડ બિલાડી નામે ઓળખાતું આ પ્રાણી કદમાં બિલાડી જેવડું હોય છે. દક્ષિણ-પૂર્વ એશિયા, દક્ષિણ ભારત, શ્રીલંકા અને દક્ષિણ ચીનમાં જોવા મળે છે. આ પ્રાણીને અંગ્રેજીમાં 'ટોડ્ડી કેટ', ફિલિપાઇન્સમાં 'મોતિત', મલયાલમમાં 'મારપત્તિ'  અને શ્રીલંકાની સિંહાલી ભાષામાં 'ઉગુડુવા' પણ કહે છે.
વૃક્ષ પર રહેતું આ પ્રાણી પ્રજનન માટે ઝાડની બખોલ કે પત્થરનું પોલાણ પસંદ કરે છે. આંબા તથા તાડનાં વૃક્ષ પર જોવા મળે છે. ક્યારેક માનવ વસ્તીમાં પણ રહે છે. રાત્રે ખોરાકની શોધમાં નીકળે છે.
