શરીર સંતુલન ચિકિત્સા શરીરની તંદુરસ્તી સારી રાખવા માટે અને શરીરને થયેલી તકલીફ દૂર કરી શકાય તે માટેની એક પધ્ધતિ છે. આ ચિકિત્સામાં વ્યક્તિને સાચી રીતે સુવા, બેસવા તેમ જ ઉભા રહેવાનું બતાવવામાં આવે છે. આ પધ્ધતિ મુજબ માનવી સુવા, બેસવા તેમ જ ઉભા રહેવામાં લગભગ દિવસનો લગભગ ૧૪ કલાકથી વધુ સમય વિતાવે છે. આ દરમ્યાન જો શરીર અસંતુલીત સ્થિતિમાં રહે તો તેનું સંતુલન ખોરવાય છે, આને કારણે શરીરની રોગપ્રતિકારક શક્તિ ઘટવા લાગે છે અને પરિણામે શરીર પર કોઇપણ બિમારી સવાર થઇ શકે છે. જો આ પધ્ધતિ પ્રમાણેની સાચી રીતે સુવા, બેસવા તેમ જ ઉભા રહેવાનું અપનાવી લેવામાં આવે તો શરીરની રોગપ્રતિકારક શક્તિ જળવાય રહે અને શરીર નિરોગી રહે છે.આ પધ્ધતિની શિબિરોમાં સુવા, બેસવા અને ઉભા રહેવાની સાચી રીત બતાવવા ઉપરાંત શરીરના ખોરવાયેલા સંતુલનને ફરી વ્યવસ્થિત કરવા માટેનાં આસનો કરાવવામાં આવે છે. આ પધ્ધતિમાં કોઇપણ દવા આપવામાં આવતી નથી. આ શિબિર ત્રણથી ચાર દિવસની હોય છે. હાલમાં દેલોલ, અમદાવાદ, સુરત, રાજકોટ અને ભરુચ ખાતે આ શિબિરો નિયમિત રીતે ચાલે છે.
આ ચિકિત્સા પધ્ધતિ દેલોલ ખાતે રહેતા શ્રી રામજીભાઈ કનોજીયાએ જાતે શોધી છે, તેમ જ તેમના પુત્રો અશોકભાઈ કનોજીયા અને ધર્મેન્દ્રભાઈ કનોજીયાની સાથે સંતુલન શિબિર તેમ જ વધુ સંશોધનનું કાર્ય કરી રહ્યા છે.
