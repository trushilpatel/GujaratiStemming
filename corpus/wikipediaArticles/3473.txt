ગુજરાત અને ભારતમાં સ્થાન
લખપત ભારત દેશના પશ્ચિમ ભાગમાં આવેલા ગુજરાત રાજ્યના કચ્છ જિલ્લાના લખપત તાલુકાનું ગામ છે. લોક-વાયકા પ્રમાણે લખપતમાં લાખોનો વેપાર થતો હતો તેથી તેનું નામ લખપત પડયું હતું. લખપત ભારતનુ પશ્ચિમ દિશાનું અંતિમ ગામ પણ છે. ગામ પરથી જ તાલુકાનું નામ લખપત પડ્યું છે.
લખપત ભૂતકાળમાં ધમધમતું અને જાહોજલાલી ધરાવતું વિકસીત બંદર હતું. સદી પૂર્વે આ બંદરેથી લાખો કારીની પત થતી હોવાથી લખપત નામ પડ્યું હોવાનું માનવામાં આવે છે. લખપતમાં આજેય જૂની કસ્ટમ કચેરી સહિતની ઇમારતો ભવ્ય ભુતકાળની ચાડી ખાતી ઊભી છે.
લખપતનો કિલ્લો અને નાનું ઐતિહાસિક ગુરુદ્વારા અહીંના જોવાલાયક સ્થળો છે.
