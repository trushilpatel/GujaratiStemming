ગૌતમેશ્વર મહાદેવનું મંદિર સિહોર શહેર પાસેની ડુંગરમાળામાં ગૌતમી નદીના વહેણની નજીક ડુંગરની કોતર પર આવેલું છે.
ગૌતમ ઋષિએ આ સ્થળે રાતવાસો કર્યો હતો. સવારે એમણે જોયું કે એક જગ્યાએ ગાયના આંચળમાંથી દૂધનો અભિષેક થઈ રહ્યો છે. એ જગ્યાએ માટી હટાવતા એમને આ શિવલિંગ મળી આવ્યુ હોવાનું મંદિરના પરીસરમાં કોતરેલી તક્તી પર લખેલું છે. શિવલિંગ મળ્યા પછી એમણે આ સ્થળે વરુણદેવનું આહ્વાન કર્યું અને નદી પ્રગટ થઈ જે આજની ગૌતમી નદી છે, તેમ પણ એ તક્તીમાં લખ્યું છે.
થોડો સમય નાના સાહેબ પેશ્વા છુપાવેશે આ મંદિરની આજુબાજુમાં આવેલા ડુંગરો પરનાં જંગલમાં અને કોતરોમાં છુપાઈ ને રહ્યા હતા એવું મનાય છે.
