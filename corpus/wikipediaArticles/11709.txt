ઝાબુઆ જિલ્લો ભારત દેશના મધ્ય ભાગમાં આવેલા મધ્ય પ્રદેશ રાજ્યમાં આવેલા કુલ ૫૦ જિલ્લાઓ પૈકીનો એક મહત્વનો જિલ્લો છે. ઝાબુઆ જિલ્લાનું મુખ્ય મથક ઝાબુઆ નગરમાં આવેલું છે. આ જિલ્લો ૬,૭૮૨ ચોરસ કિલોમીટર જેટલા વિસ્તારમાં ફેલાયેલો છે. આ જિલ્લાની વસ્તી ૧,૩૯૬,૬૭૭ જેટલી છે, જે ૧૯૯૧ના વર્ષની વસ્તીગણતરી કરતાં ૨૪% જેટલો વધારો બતાવે છે.
આ જિલ્લો મધ્ય પ્રદેશ રાજ્યનો પશ્ચિમ ભાગમાં આવેલો સૌથી છેલ્લો જિલ્લો છે. આ જિલ્લો ઉત્તર દિશામાં રતલામ, પૂર્વ દિશામાં ધાર જિલ્લોઓ વડે અને પશ્ચિમ અને દક્ષિણ દિશાઓમાં ગુજરાત રાજ્ય સાથે જોડાયેલો છે. આ જિલ્લો ઈન્દોર વિભાગીય ક્ષેત્રમાં આવે છે.
