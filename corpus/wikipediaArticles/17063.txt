તિમણ ગઢ કિલ્લો ભારત દેશના રાજસ્થાન રાજ્યના કરૌલી જિલ્લા સ્થિત એક લોકપ્રિય દુર્ગ છે.
તીમંગઢ કિલ્લો, હિન્ડોન સીટી નજીક માસલપુર તાલુકામાં આવેલ છે. ઇતિહાસકારો માને છે કે અહીં નિર્મિત આ કિલ્લો ૧૧૦૦ ઈ.માં બંધાવવામાં આવ્યો હતો, જે ટૂંક સમયમાં નષ્ટ કરવામાં આવ્યો હતો. આ ગઢ ૧૨૪૪ ઇ.માં યદુવંશી રાજા તીમંપલ જે રાજા વિજય પાલના વંશજ હતા તેમના દ્વારા ફરીથી બાંધવામાં આવ્યો હતો.
લોકો માને છે કે આજે પણ આ કિલ્લામાં અષ્ટધાતુનાં પ્રાચીન શિલ્પો, માટીની વિશાળ અને નાની મૂર્તિઓ આ ગઢ પરિસરના મંદિરની નીચે છુપાવવામાં આવેલ છે. અહીં બનાવવામાં આવેલ મંદિરોની છત અને સ્તંભો પર ભૌમિતિક અને ફૂલના નમૂનાઓ કોઈપણ પ્રવાસીનું મન મોહી લેવા માટે પૂરતાં છે, સાથે જ અહીં આવતા પ્રવાસીઓ માટે મંદિરના થાંભલાઓ પર અલગ અલગ દેવો અને દેવીઓના ફોટા પણ બનાવવામાં આવેલ છે, જે પ્રાચીન કલાનો એક બેમિસાલ નમૂનો છે. ઘણા દસ્તાવેજોમાંથી આ સ્થળ વિશે પુષ્ટિ મળે છે કે આ કિલ્લો ૧૧૯૬ અને ૧૨૪૪ ઈ. વચ્ચે મુહમ્મદ ઘોરીના દળો દ્વારા કબજે કરવામાં આવ્યો હતો. તેઓ માને છે કે ત્યાં એક સાગર તળાવના તળિયે પારસમણિ ગઢ પરિસરમાં હાજર છે. આ સ્થળ પરથી મળેલા ઘણા દસ્તાવેજો આ વાતની ખાતરી કરાવે છે કે ૧૧૯૬ થી ૧૨૪૪ના સમયગાળા વચ્ચે આ કિલ્લા પર મુહમ્મદ ઘોરીએ કબજો રાખ્યો હતો. લોકો માને છે કે આજે પણ આ કિલ્લા નજીક સ્થિત સાગર તળાવમાં પારસમણિ છે, જેના સ્પર્શ વડે કોઇપણ પદાર્થ સોનું બની જાય છે.
તિમણ ગઢ કિલ્લાનું બાંધકામ તિસમાનોએ કરાવ્યું હતું.
