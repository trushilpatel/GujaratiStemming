ગુજરાત અને ભારતમાં સ્થાન
અરેઠ ભારત દેશના પશ્ચિમ ભાગમાં આવેલા ગુજરાત રાજ્યના દક્ષિણ ભાગમાં આવેલા સુરત જિલ્લા કુલ ૯ તાલુકાઓ પૈકીના એક એવા માંડવી તાલુકામાં આવેલું એક ગામ છે. અરેઠ ગામમાં ખાસ કરીને આદિવાસીઓ વસે છે. આ ગામમાં પ્રાથમિક શાળા, માધ્યમિક શાળા, આંગણવાડી, પંચાયતઘર, દુધની ડેરી વગેરે સવલતો પ્રાપ્ય છે. ગામના લોકો વ્યવસાયમાં મુખ્યત્વે વેપાર, ખેતી, ખેતમજૂરી, પશુપાલન જેવાં કાર્યો કરે છે. જુવાર, મગફળી, ડાંગર, ચણા, વાલ, તુવર અને અન્ય શાકભાજી અહીંનાં ખેત- ઉત્પાદનો છે. આ ઉપરાંત કેટલાક ખેડૂતો પિયતની સગવડ મેળવી શેરડી, કેળાં, ડાંગર વગેરેની ખેતી પણ કરે છે.
અરેઠ ગામ માંડવીથી કીમ જતા રાજ્ય ધોરી માર્ગ પર આવેલું છે. આ ગામ આસપાસના ગામોનું વેપારી કેન્દ્ર છે. અંહી ચલયિત્રો જોવા માટે ટોકિઝ પણ આવેલી છે. આ ગામમાં તેમ જ આસપાસ પથ્થરની મીલો આવેલી હોવાથી અહીં પથ્થરની કપચીના વેપાર તેમ જ પરિવહનનું કામકાજ મોટા પાયે ચાલે છે.
