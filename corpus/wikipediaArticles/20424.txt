ગુજરાત અને ભારતમાં સ્થાન
ભુતિયા ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર પૂર્વ ભાગમાં આવેલા સાબરકાંઠા જિલ્લામાં આવેલા અને અરવલ્લી પર્વતમાળાના દક્ષિણ ભાગમાં આવેલા ઇડર તાલુકાનું એક ગામ છે. આ ગામ ગૌઆ નદિકિનારે વસેલું છે. ભુતિયા ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, બાજરી, કપાસ, દિવેલી તેમ જ શાકભાજીના પાકની ખેતી કરવામાં આવે છે. શાકભાજીની ખેતીમાં અહિં વાલોળ અને મરચા મુખ્ય છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
આ ગામમાં એક પ્રાથમિક શાળા તેમજ એક માધ્યમિક શાળા છે. માધ્યમિક શાળાનું નામ એચ. ટી. તન્ના છે. ગામમાં મુખ્ય વસ્તી પટેલ જાતિની છે. આ ઉપરાંત ગામમાં પરમાર, દરજી, ચેનવા, સુથાર, હળપતિ, દરબાર, ઠાકોર, સોલંકી, પ્રજાપતિ, પંચાલ, પંડ્યા જાતિના લોકો રહે છે. ગામમાં હનુમાનજી મંદિર, રગતિયાવીરનું મંદિર, ભૈરવનાથનું મંદિર અને શીવજી મંદિર આવેલા છે.
