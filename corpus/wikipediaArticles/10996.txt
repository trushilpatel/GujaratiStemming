ગુજરાત અને ભારતમાં સ્થાન
ચાંદખેડા ભારત દેશના પશ્ચિમ ભાગમાં આવેલા ગુજરાત રાજ્યના મધ્ય ભાગમાં આવેલા અમદાવાદ મહાનગર પાલિકામાં સમાવવામાં આવેલું ગામ છે. ચાંદખેડા ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, બાજરી, કપાસ, દિવેલી, રાઇ, તમાકુ તેમ જ શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, ચાંદખેડા વોર્ડ ઑફિસ, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે. ચાંદખેડા ગામની બહારનો વિસ્તાર ખૂબજ વિકસિત થયેલ છે. વીરમાયા માર્ગ, ન્યુ સી.જી. રોડ, જનતા નગર, હાઉસિંગ બોર્ડ વગેરે તેના મુખ્ય વિસ્તાર છે.
ચાંદખેડાનાં જોવાલાયક તેમજ ધાર્મિક સ્થળોમાં ગામમાં આવેલું બ્રહ્માણી માતાનું મંદીર અને ગામની સામેની તરફના વિસ્તારમાં આવેલું વિસત માતાનું મંદીર મુખ્ય છે. ચાંદખેડા ગામમાં નવરાત્રીના પ્રથમ નોરતેથી ચૌદમા દિવસના ગરબાનુ ખુબ મહત્વ છે. ગ્રામજનો દ્વારા એક મહિના અગાઉથી તૈયારીઓ કરવામાં આવે છે.






