ગુજરાત અને ભારતમાં સ્થાન
• ઉંચાઇ
• 15 metres 
જખૌ પશ્ચિમ ભારતના ગુજરાત રાજ્યના કચ્છ જિલ્લાના અબડાસા તાલુકામાં આવેલું ગામ છે. જખૌ તાલુકાના મુખ્ય મથક નલિયાથી પશ્ચિમ-નૈઋત્યે ૧૭ કિમી દૂર આવેલું છે. જખૌ બંદર પશ્ચિમે ૧૫ કિમી દૂર આવેલું છે.
જખૌ ગામ અને બંદરનું નામ વિખ્યાત જખ બોંતેરા પરથી પડ્યું હતું, જેમનું જહાજ કચ્છના કાંઠા પર હાલના જખૌ બંદરે તૂટી ગયું હતું. તેઓ લાંબા અને ગોરા અને આગળ પડતા હતા અને તેઓની સંખ્યા ૭૨ હતી જેમાં ઓછામાં ઓછી એક સ્ત્રીનો સમાવેશ થતો હતો. તેમનું મૂળ સ્પષ્ટ નહોતું.
મધ્યકાલીન સમયમાં, જખૌ એ વ્યસ્ત બંદર અને માલ સામાનના સંગ્રહસ્થાન માટે જાણીતું હતું. તેમ છતાં, ગોડિયા ખાડી પૂરાતા તેમજ જહાજોના કદમાં વધારો થતાં, મોટાભાગનો વેપાર માંડવી અને મુંબઈ ખાતે જતો રહ્યો. અહીંથી મીઠું, કપાસ, જુવાર, દિવેલની નિકાસ થતી હતી અને પછીથી કપડાં અને તમાકુનો વેપાર વધ્યો. આયાત મોટાભાગે ચોખા, લાકડું, સૂકા મેવા તેમજ ખાંડની હતી.
૧૯૯૮માં આવેલા વાવાઝોડામાં જખૌ બંદરને ભારે નુકશાન પહોંચ્યું હતું. હવે અહીં મુખ્ય વ્યવસાય માછીમારીનો છે.
૨૦૦૧ની વસતી ગણતરી મુજબ જખૌની વસતી ૪,૦૭૬ વ્યક્તિઓની હતી, જેમાં ૨,૦૩૨ ‍ અને ૨,૦૪૪ સ્ત્રીઓ નો સમાવેશ થતો હતો.
