અમૃતવર્ષીની વાવ, જે પાંચકુવા વાવ અથવા કાટખૂણી વાવ તરીકે પણ જાણીતી છે, અમદાવાદ, ગુજરાતના પાંચકુવા દરવાજા વિસ્તારમાં આવેલી વાવ છે.
પાંચકુવા, એટલે કે પાંચ કુવાઓ, વિસ્તારનું નામ આ વિસ્તારમાં આવેલ પાંચ કુવાઓ પરથી પડ્યું હતું. અમૃતાવર્ષીની વાવનું બાંધકામ ૧૭૨૩ માં થયું હતું એમ તેની અંદર રહેલા દેવનાગરી અને ફારસી લખાણ પરથી જાણવા મળે છે. તે ગુજરાતના મુઘલ સુબા હૈદર કુલીનખાનના દિવાન રઘુનાથદાસ દ્વારા ઇસ ૧૭૨૧-૧૭૨૨માં સુબાના શહેરમાં નિવાસ દરમિયાન સખાવતના હેતુથી બંધાવવામાં આવેલી હતી.
આ વાવ તેના ઓછી કોતરણી અને અંગ્રેજી એલ આકારના અને સરળ બાંધકામ માટે જાણીતી છે. તેમાં ત્રણ માળ આવેલા છે અને તે ૫૦ ફીટ કરતાં વધુ ઉંડી છે. બાહ્ય માળની કમાનોનો આકાર અન્ય બે માળ કરતાં અલગ છે. ૧૯૬૯માં આ વાવ રાજ્ય સંરક્ષિત સ્મારક જાહેર કરવામાં આવી હતી અને ૧૯૯૯માં તેને આરક્ષિત કરવામાં આવી હતી. ૨૦૦૪માં કુવાનું ખોદકામ કરીને તેમાં ફરી પાણી લાવવામાં આવ્યું હતું.
વાવનું જમણેરી વળાંક વાળું બાંધકામ
વાવની અંદરનું લખાણ
કૂવો
અંદરની બાજુથી પગથિયાંઓ
