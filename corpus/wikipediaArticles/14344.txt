પાયથાગોરસ કે સામોસનો પાયથાગોરસ પ્રાચીન ગ્રીક તત્વચિંતક અને ગણિતજ્ઞ હતો. જે તેમની પાયથાગોરાનિઝમ તરીકે જાણીતી ધાર્મિક ચળવળ, તત્વચિંતન અને ગણિતમાં તેનાં કાર્ય માટે પ્રખ્યાત છે. જો કે પાયથાગોરસ વિશેની મોટાભાગની માહિતીઓ તેમનાં સમયગાળા પછી, સદીઓ પછી, લખવામાં આવી આથી તેમના વિશે આધારભુત ગણાય તેવી માહિતીઓ બહુ થોડી જ છે. તે સામોસ ટાપુ પર જનમ્યો હતો, અને યુવાકાળમાં ઘણી મુસાફરી કરેલી. તેમણે ઈજીપ્તની મુલાકાત પણ લીધેલી. ૫૩૦ ઈ.પૂ. તે દક્ષિણ ઈટાલીમાં સ્થિત ગ્રીક વસાહત ક્રોટોનમાં આવી વસ્યો. અને ત્યાં તેમણે એક નવો ધાર્મિક પંથ સ્થાપ્યો. 
ઈ.પૂ. ૬ઠી શતાબ્દિમાં પાયથાગોરસે તત્વચિંતન અને ધાર્મિક શિક્ષણમાં ઘણું યોગદાન આપેલું. તે એક મહાન ગણિતજ્ઞ અને વિજ્ઞાનિક તરીકે પણ પ્રખ્યાત થયો, જો કે તે વધુ જાણીતો તો તેના નામે ઓળખાતા પાયથાગોરસનું પ્રમેય થી થયો. 
