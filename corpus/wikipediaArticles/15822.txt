ભોગીન્દ્ર ર. દીવેટીયા એ એક ગુજરાતી સાહિત્યકાર હતા. 'સાર્જન્ટ રાવ' તથા 'સુબંધુ' એ ઉપનામ હેઠળ તેઓ સાહિત્યરચના કરતા. તેમની નવલકથાઓ એકી સાથે પાંચ સામાયિકોમાં પ્રગટ થતી. 
તેમનો જન્મ ૦૧-૦૪-૧૮૭૫ના દિવસે અમદાવાદમાં થયો હતો. તેમણે પ્રાથમિક શિક્ષણ રાધનપુર અને માધ્યમિક શિક્ષણ અમદાવાદમાં મેળવ્યું હતું. ૧૮૯૫માં મેટ્રિકની પરીક્ષા આપી તેઓ મુંબઈની વિલ્સન કૉલેજમાં ટર્મ ભરવા ગયા હતાં. પરંતુ ઈ.સ.૧૯૦૧માં અમદાવાદ પાછા ફર્યા હતા. ૧૯૦૨-૦૩ દરમ્યાન તેમણેકાલોલ, રાજકોટ ધોલેરા જેવા સ્થળોએ નોકરી કરી હતી. ૧૯૦૩માં તેમણે 'સુંદરીસુબોધ'નું નામના સામાયિકનું પ્રકાશન કર્યું હતું. ૧૯૦૫માં તેમણે પંજાબ વિશ્વવિદ્યાલયમાંથી બી.એ.ની પરીક્ષા પાર કરી હતી અને ૧૯૦૬-૦૭ અમદાવાદની નેટિવ હાઈસ્કુલમાં શિક્ષક તરીકે જોડાયા. ૧૯૦૬માં તેઓ ગુજરાત સાહિત્ય સભાના માનદ્ મંત્રી બન્યા. ઈ.સ. ૧૯૧૧-૧૭ દરમ્યાન તેઓ મુંબઈની બાબુ પન્નાલાલ હાઈસ્કુલમાં શિક્ષક હતા. તેઓ ૨૬-૧૧-૧૯૧૭ના દિવસે મુંબઈમાં અવસાન પામ્યા.
તેમણે ૧૯૦૦માં કૌમુદીબહેન સાથે લગ્ન કર્યા હતાં.
કનૈયાલાલ મુનશી અને રમણલાલ દેસાઈ જેવા લેખકોના પૂરોગામી યુગના આ લેખકોમાંના એક એવા ભોગીન્દ્ર દીવેટીયાના લેખન પર વિક્ટર હ્યુગો, ટોલ્સટૉય અને ગોવર્ધનરામનો પ્રભાવ હતો. 
સોલિસિટર, લગ્નબંધન, જ્યોત્સના 
શ્રીયુત ત્રિભુવનદાસ ભાણજીનું જીવન ચરિત્રટોલ્સટોયનું જીવન ચરિત્ર
ઇંગ્લંડનો ઇતિહાસ
