અંજલિ ખાંડવાળા એ ગુજરાતી ભાષાના ટૂંકીવાર્તા લેખક અને ગાયક છે.
તેઓ વેનિઅર કોલેજ, મોન્ટ્રીઅલ, કેનેડામાં ૧૯૭૦ થી ૧૯૭૫ સુધી અધ્યાપક હતા. તેઓ ૧૯૭૫માં અમદાવાદ આવ્યા ત્યારથી અત્યાર સુધી ત્યાં જ રહે છે.
લીલો છોકરો તેમનો કિશોર વાર્તા સંગ્રહ છે. આંખની ઇમારતમાં તેમનો પંદર ટૂંકીવાર્તાનો સંગ્રહ છે. એમની વાર્તાઓ પરિસ્થિતિ, તેનું વર્ણન અને લાગણીઓ માટે ધ્યાન દોરે છે. તેમની ખૂબ વખણાયેલી ઘૂંઘટ કે પટ ખોલ તેમનો બીજો ટૂંકી વાર્તાસંગ્રહ છે. જેમાં "ચાંદલાનો વ્યાપ" અને "શક્તિપાત" એ નારીકેન્દ્રી વાર્તા છે.
