બાંદ્રા એ ભારતના મહારાષ્ટ્ર રાજ્યની રાજધાની મુંબઈનું ગુજરાત તરફથી પ્રવેશ કરનાર વ્યક્તિ માટે રેલ્વે ટર્મીનલ અને શહેરનું પ્રથમ રેલ્વે સ્ટોપ ધરાવતું મહત્વનું ઉપનગર છે. શહેરની ધોરી નસ સમાન લોકલ ટ્રેનના પાટાને કારણે ઉપનગર બાંદ્રા પૂર્વ અને પશ્ચિમ એવા બે ભાગમાં વહેંચાઈ જાય છે. ગુજરાત બાજુથી પ્રવેશ કરીએ તો પાટાની ડાબી તરફનો ઉપનગરીય વિસ્તાર તે બાંદ્રા-પૂર્વ કહેવાય છે જ્યારે પાટાની જમણી તરફ છે તે બાંદ્રા-પશ્ચિમ કહેવાય છે. આ ઉપનગરમાં શાહરૂખ ખાન, આદિત્ય રોય કપૂર, કૅટરિના કૈફ, સલમાન ખાન, સચિન તેંડુલકર, શિવસેના પ્રમુખ ઉદ્ધવ ઠાકરે, ભૂતપૂર્વ સાંસદ પ્રિયા દત્ત, ભાજપના મુંબઈ ક્ષેત્ર પ્રમુખ આશિષ શેલાર અને ભૂતપૂર્વ ધારાસભ્ય બાબા સિદ્દીકી જેવા બૉલીવુડનાં દિગ્ગજ કલાકાર, ક્રિકેટનાં ખેલાડી તેમજ ઘણી રાજકીય હસ્તીઓ નિવાસ કરે છે.


