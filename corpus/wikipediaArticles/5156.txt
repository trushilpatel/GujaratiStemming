ગુજરાત અને ભારતમાં સ્થાન
શીયાણી ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર વિસ્તારમાં આવેલા સુરેન્દ્રનગર જિલ્લામાં આવેલા કુલ ૧૦ તાલુકાઓ પૈકીના એક એવા લીંબડી તાલુકામાં આવેલું એક ગામ છે. શીયાણી ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, વરિયાળી, બાજરી, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
શિયાણી જૈનોનાં પ્રાચીન તીર્થ તરીકે પ્રખ્યાત છે. શિયાણી તીર્થમાં સમ્પ્રતિ મહારાજા એ બંધાવેલું શ્રી શાંતિનાથ ભગવાનનું દેરાસર આવેલું છે. અહીં ધર્મશાળા તેમજ ભોજનશાળાની સુંદર વ્યવસ્થા છે. 
