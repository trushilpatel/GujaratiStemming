ગુજરાત અને ભારતમાં સ્થાન
ઓઢવ ભારત દેશના પશ્ચિમ ભાગમાં આવેલા ગુજરાત રાજ્યના મધ્ય ભાગમાં આવેલા અમદાવાદ જિલ્લામાં આવેલા કુલ ૧૧ તાલુકાઓ પૈકીના એક એવા દેત્રોજ તાલુકામાં આવેલું એક ગામ છે. ઓઢવ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જુવાર, બાજરી, કપાસ,મગ,મઠ,તુવેર, દિવેલી તેમ જ શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
ગામમાં પ્રાચીન કાળનું મહાદેવનું મંદિર આવેલું છે જે ગૌતમેશ્વર મહાદેવ તરીકે જાણીતું છે. આ ઉપરાંત એક રામજી મંદિર પણ આવેલું છે. મહાદેવની બાજુમાં જ દેવસર નામનું મોટું તળાવ આવેલું છે.આ તળાવમાં ઘણા સમયથી મગર રહેતા હતા. મગર ક્યારેય કોઈનેય હેરાન કરતા ન હતા. ગ્રામજનોને પણ મગરની બીક લાગતી ન હતી. મહાદેવના મંદિરની સામે આવેલા કુવાનું પાણી જ ગ્રામજનો પીવા માટે ઉપયોગમાં લે છે. મંદિરના પરિસરમાં જ એક શાળા આવેલી છે જેનું નામ ગૌતમેશ્વર વિદ્યામંદિર છે.






