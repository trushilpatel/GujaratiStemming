ગુજરાત અને ભારતમાં સ્થાન
સાંતલપુર ભારત દેશના પશ્ચિમ ભાગમાં આવેલા ગુજરાત રાજ્યના પાટણ જિલ્લાના સાંતલપુર તાલુકાનું શહેર અને તાલુકાનું મુખ્ય મથક છે.
સાંતલપુર અને ચાડચતના રાજવીઓ જાડેજા રાજપૂત હતા. સ્થાનિક ઇતિહાસ પ્રમાણે જાડેજાઓ સાંતલપુરમાં આવ્યા એ પહેલાં સાંતલપુર પર તુર્કો શાસન કરતા હતા, જેઓ કદાચ સિંધમાંથી આવ્યા હતા. તેમના પછી ઝાલા રાજપૂતો ત્યાં વસ્યા હતા અને ગામને સાંતલપુર નામ આપ્યું હતું. સાંતલ ઝાલા લુણાજી વાઘેલાની બહેન સાથે પરણ્યાં હતા, જેઓ ગિડિ અને રાધનપુરનાં વિજેતા હતા. પરંતુ, લુણાજીનું અપમાન કરતા બંને વચ્ચે યુદ્ધ થયું હતું અને ઝાલાનો વધ થયો હતો. સાંતલપુર પર વાઘેલાઓનું શાસન વધુ સમય ન રહ્યું. લુણાજીના પુત્ર સરખજીને કચ્છના રાવ ખેંગારજી પ્રથમે સાંતલપુર અને ચાડચત જીતી હાંકી કાઢ્યા.
સાંતલપુર બોમ્બે પ્રેસિડેન્સીની પાલનપુર એજન્સી હેઠળ હતું, જે ૧૯૨૫માં બનાસ કાંઠા એજન્સી બની. ૧૯૪૭માં ભારતની સ્વતંત્રતા પછી બોમ્બે પ્રેસિડેન્સીનું બોમ્બે રાજ્યમાં રૂપાંતર થયું. ૧૯૬૦માં જ્યારે ગુજરાત રાજ્યની સ્થાપના થઇ ત્યારે સાંતલપુર બનાસકાંઠા જિલ્લામાં આવ્યુ. ત્યારબાદ તેનો પાટણ જિલ્લામાં સમાવેશ થયો.
 આ લેખ હવે પબ્લિક ડોમેઇનમાં રહેલા Gazetteer of the Bombay Presidency: Cutch, Palanpur, and Mahi Kantha. Government Central Press. ૧૮૮૦. pp. ૩૨૯-૩૩૧. Check date values in: |year= માંથી લખાણના અંશો ધરાવે છે.
