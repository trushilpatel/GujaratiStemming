કડેશ્વરી દેવી મંદિર ભારત દેશના મહારાષ્ટ્ર રાજ્યના મુખ્ય શહેર મુંબઈમાં બાંદ્રા ઉપનગર ખાતે આવેલ એક હિંદુ મંદિર છે. આ મંદિર માતા કડેશ્વરી દેવીને સમર્પિત છે અને બાંદ્રા કિલ્લાની પાછળના ભાગમાં દરિયાકિનારા અને બેન્ડ સ્ટેન્ડ નજીકમાં ટેકરી પર આવેલ છે.
કડેશ્વરી દેવીની મૂર્તિ અહીં શક્તિ સ્વરૂપમાં છે. મંદિર બાંદ્રા રેલ્વે સ્ટેશન થી લગભગ ૨ કિલોમીટર જેટલા અંતરે આવેલ છે.
સમુદ્રના જળસ્તરમાં થતા સતત ફેરફારને કારણે મંદિરના પાયા તેમ જ બાંદ્રાના કિલ્લા ફરતેની દિવાલોને થતું નુકસાન અટકાવવા માટે, બૃહદ્‌ મુંબ‌ઇ મ્યુનિસિપલ કોર્પોરેશન દ્વારા વર્ષ ૨૦૦૬માં યોજના ઘડવામાં આવી હતી.
