

રાષ્ટ્રીય ધોરીમાર્ગ 1D, શ્રીનગર-લેહ ધોરીમાર્ગ તરીકે પણ ઓળખાતો આ રાષ્ટ્રીય ધોરીમાર્ગ ઉત્તર ભારતનાં જમ્મુ અને કાશ્મીર રાજ્યમાં આવેલો છે જે શ્રીનગર અને લેહને જોડે છે. આ માર્ગની દેખરેખ સીમા સડક સંગઠન ની ‘વિજાયક પરિયોજના’ દ્વારા કરવામાં આવે છે. એવા માત્ર બે માર્ગ છે જે લડાખને બાકીનાં ભારત સાથે જોડે છે. એક આ અને બીજો લેહ-મનાલી ધોરીમાર્ગ. શ્રીનગર-લેહ ધોરીમાર્ગ સન. ૨૦૦૬માં રાષ્ટ્રીય ધોરીમાર્ગ જાહેર કરવામાં આવ્યો હતો.
શ્રીનગર-લેહ-યારકંદનો આ પ્રાચીન મધ્ય એશિયાઈ વેપાર માર્ગ સન.૧૮૭૦ની મહારાજા રણબીર સિંહ અને થોમસ ડગ્લાસ ફોર્સ્થ વચ્ચેનીવ્યાપાર સંધી પછી સંધી માર્ગ તરીકે પણ ઓળખાતો હતો. 

