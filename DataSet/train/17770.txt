પાંગોંગ સરોવર એ ભારત દેશના ઉત્તર ભાગમાં આવેલા જમ્મુ અને કાશ્મીર રાજ્યના લડાખ વિસ્તારમાં આવેલ લેહ જિલ્લામાં આવેલું એક સરોવર છે. હિમાલયની પર્વતમાળામાં દરિયાઈ સપાટી થી ૧૪૨૭૦ ફૂટ જેટલી ઊંચાઈ પર આવેલ આ તળાવ ૫ કિલોમીટર જેટલી પહોળાઈ તથા ૧૩૪ કિલોમીટર જેટલી લંબાઈ ધરાવે છે. આશરે ૬૦૪ ચોરસ કિલોમીટર જેટલું ક્ષેત્રફળ ધરાવતા આ સરોવરની ૧૩૪ કિલોમીટરની લંબાઈ પૈકી ૬૦ % જેટલી લંબાઈ તિબેટના વિસ્તારમાં આવે છે. ભારત અને ચીનની સરહદ આ જળાશયની વચ્ચેથી પસાર થાય છે. શિયાળામાં આ સરોવરનું પાણી થીજીને બરફ થઈ જાય છે.
