કામરેજ ભારત દેશના પશ્ચિમ ભાગમાં આવેલા ગુજરાત રાજ્યના સુરત જિલ્લાના કામરેજ તાલુકામાં આવેલું શહેર છે. તે તાલુકાનું મુખ્ય મથક પણ છે. કામરેજમાં મુંબઈથી દિલ્હીના રાષ્ટ્રિય ધોરીમાર્ગ ૮ પરનું જકાત નાકું આવેલું છે.
૨૦૧૧ની વસતિ ગણતરી પ્રમાણે કામરેજની વસતિ ૧૬,૦૭૮ વ્યક્તિઓની હતી. પુરુષોની સંખ્યા ૮૩૨૭ અને સ્ત્રીઓની સંખ્યા ૭૭૫૧ હતી. કામરેજનો સાક્ષરતા દર ૮૧.૩૮% હતો જે રાષ્ટ્રિય સરેરાશ દર કરતાં વધુ હતો. પુરુષોમાં સાક્ષરતા ૮૭.૬૪% અને સ્ત્રીઓમાં ૭૪.૭૨% હતી. વસતિના ૧૩% લોકોની ઉંમર ૬ વર્ષથી નીચેની હતી.
