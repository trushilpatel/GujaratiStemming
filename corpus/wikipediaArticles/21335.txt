ઉના તાલુકો ભારત દેશના પશ્ચિમ ભાગમાં આવેલા ગુજરાત રાજ્યના ગીર સોમનાથ જિલ્લાનો મહત્વનો તાલુકો છે. ઉના નગર આ તાલુકાનું મુખ્ય મથક છે. વિસ્તારની દ્રષ્ટિ એ ઉના ગુજરાતનો સૌથી મોટો તાલુકો છે.
તાલુકામાંથી મછુન્દ્રી અને સીંગવડા નદીઓ વહે છે.
ઉના તાલુકામાં દ્રોણેશ્વર મહાદેવ નામનું સ્થળ આવેલું છે, જયા મહાદેવજીના લિંગ પર સતત જલાઘારા વહે છે. દેલવાડા ગામે શ્‍યામકુંડ તેમજ ગુપ્‍ત પ્રયાગની જગ્‍યા આવેલી છે. અહિં આવેલી જુમા મસ્‍જીદમાં ઝુલતા મીનારા આવેલા છે. તાલુકા મથક ઉનાથી ૧૨ કી.મી. દૂર આવેલા જામવાળા ગામમાં જમદગ્નિ ઋ‍ષીનો આશ્રમ આવેલો છે. તુલસીશ્યામ તાલુકા મથકથી ૩૦ કિ.મી.ના અંતરે આવેલું છે જ્યાં પ્રસિદ્ધ ગરમ પાણીના ઝરા આવેલા છે.
ઉના તાલુકામાં વસ્તી વાળા ૧૩૨ ગામોઅને જંગલ વિસ્તાર સહિત ૨૨૦ ગામો તથા નેસડાઓ છે. આ પૈકીના મોટાભાગના ગામોની યાદી નીચે આપેલી છે. 








