ગુજરાત અને ભારતમાં સ્થાન
મહુડી ભારત દેશના પશ્ચિમ ભાગમાં આવેલા ગુજરાત રાજ્યના મધ્ય ભાગમાં આવેલા ગાંધીનગર જિલ્લામાં આવેલા કુલ ૪ તાલુકાઓ પૈકીના એક એવા માણસા તાલુકામાં આવેલું એક ગામ છે. મહુડી ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, બાજરી, કપાસ, દિવેલી, રાઇ, તમાકુ તેમ જ શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
મહુડી ખાતે ઘંટાકર્ણ મહાવીરનું ભવ્ય જૈન મંદિર સંકુલ આવેલું છે. અહીં આસ્થાળુઓ મોટી સંખ્યામાં દર્શન કરવા માટે આવતા હોય છે. આ તીર્થ સુખડીના પ્રસાદ માટે જાણીતું છે.
મહુડી ગાંધીનગરથી ૩૫ કિલોમીટર, અમદાવાદથી ૭૦ કિલોમીટર જેટલા અંતરે આવેલું છે. અહીથી નજીકનું મોટું મથક વિજાપુર ૬ કિલોમીટરના અંતરે આવેલું છે. પૌરાણિક કાળમાં આ સ્થળને મધુપુરી તરીકે ઓળખવામાં આવતું હતું.
