ગણદેવી તાલુકો દક્ષિણ ગુજરાતના નવસારી જિલ્લાનો તાલુકો છે. ગણદેવી આ તાલુકાનું નગર અને મુખ્ય મથક છે.
ગણદેવી તાલુકામાં બીલીમોરા, ગણદેવી અને અમલસાડ નગરો તેમ જ કેસલી, ધમડાછા, અજરાઈ, ઘેકટી, વલોટી, કલમઠા, કછોલી, દેવસર, આંતલીયા, નાંદરખા, ઉંડાચ, ધકવાડા અને વાઘરેચ વગેરે ગામો આવેલાં છે. અંબિકા, કાવેરી નદી, ખરેરા નદી તેમ જ વેંગણીયા નદી આ તાલુકાની મુખ્ય નદીઓ છે. આ તાલુકામાં મુખ્યત્વે ડાંગર, શેરડી, કેરી, ચીકુ, કેળાંની ખેતી થાય છે, જે પૈકી અહીંની હાફુસ કેરી અને ચીકુ પ્રસિદ્ધ છે. 





