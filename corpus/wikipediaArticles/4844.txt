લોનાવાલા અથવા લોનાવલા એ એક હવાખાવાનું સ્થળ છે. આ પર્યટન સ્થળ ભારત દેશના પશ્ચિમ ભાગમાં આવેલા મહારાષ્ટ્ર રાજ્યમાં સહ્યાદ્રી પર્વતમાળામાં પૂના થી મુંબઈ જતા રાષ્ટ્રીય ધોરી માર્ગ નં. ૪ પર આવેલું છે, જેનું અંતર પૂનાથી ૬૪ કિલોમીટર તેમ જ મુંબઈથી ૯૬ કિલોમીટર જેટલું છે. નવનિર્મિત મુંબઈ-પૂણે દ્રુતગતિ માર્ગ પણ અહીંથી પસાર થાય છે. આ ઉપરાંત મુંબઈ-પૂના રેલ્વે માર્ગનું પણ લોનાવાલા એક મહત્વનું રેલ્વે-મથક છે.
