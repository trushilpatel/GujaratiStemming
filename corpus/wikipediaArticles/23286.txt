ધરોઈ બંધ એ ગુરુત્વાકર્ષણ આધારિત બંધ છે જે સાબરમતી નદી ઉપર બાંધવામાં આવેલ છે. તે મહેસાણા જિલ્લાના ધરોઈ ગામ નજીક આવેલ છે. ૧૯૭૮માં પૂર્ણ થયેલ આ બંધનો હેતુ સિંચાઈ, વિદ્યુત ઉત્પાદન અને પૂરનિયંત્રણ છે. ૧૯ ગામો આંશિક અને ૨૮ ગામો સંપૂર્ણપણે આ બંધ બાંધવાથી ડૂબી ગયેલા જેનું પુનર્સ્થાપન કરવામાં આવેલું. કુલ ૩૪૯.૩૯ હેક્ટર જંગલ જમીન, ૨,૭૨૭.૫૫ હેક્ટર પડતર જમીન અને ૭,૪૮૯.૮૭ હેક્ટર ખેતીલાયક જમીન આ બંધના પાણી હેઠળ ડૂબી ગયેલી છે.
૨૦૦૭-૮માં ૩૧,૩૯૩ હેક્ટર જમીનને આ બંધ દ્વારા સિંચાઈ ઉપલબ્ધ થયેલી.
