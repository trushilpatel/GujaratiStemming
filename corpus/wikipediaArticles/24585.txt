ચોક બજાર સુરત શહેરમાં આવેલો એક વિસ્તાર છે.
ઐતિહાસીક દ્રષ્ટીએ જોતાં આ વિસ્તાર મહત્વનો છે. અંગ્રેજોએ આ વિસ્તારમાં કોઠીનું નિર્માણ કરી, ખુબ જ વિકાસ કરેલો. મુઘલકાળમાં પણ આ વિસ્તાર મહત્વનો હતો . ચોક વિસ્તાર તાપી નદીના કીનારે આવેલો છે અને ભુતકાળનું પ્રસિધ્ધ મક્કાબંદર પણ ત્યાં જ આવેલું હતું તથા કિલ્લો પણ ત્યાં આવેલો છે. તે ઉપરાત અહીં ઘણા મહત્વના સ્થાપત્યો આવેલા છે. જેમ કે ચંદ્રવદન ચીમનલાલ મહેતા રંગઉપવન - નાટ્યગૃહ, નગીનચંદ્ર હોલ, સી.એન.આઇ ચર્ચ, પી.ટી.સી કોલેજ, એન્ડ્રુસ લાઇબ્રેરી, જુની સીવીલ હોસ્પીટલ, ગાંધીબાગ વગેરે.
શહેરના મધ્યભાગમાં આવેલા આ વિસ્તારમાં શહેરી બસ સેવા નું મધ્યસ્થ મથક આવેલું હતું, જે ગુજરાત વાહન વ્યવહાર નિગમ દ્વારા સંચાલિત કરવામાં આવતું હતું. હાલમાં આ સેવા ખાનગી સંસ્થા દ્વારા પૂરી પાડવામાં આવે છે. જોકે વર્તમાન સમયમાં પણ શહેરના કોઇપણ ભાગમાં જવા માટે અહીંથી સરળતાથી સગવડ મળી રહે છે.

