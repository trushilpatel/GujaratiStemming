ચોળાફળીએ ચણાનો લોટ, મગનો લોટ, અડદનો લોટ, મઠનો લોટ જેવા લોટને મિશ્ર કરીને બનાવાતું એક તળેલું ફરસાણ છે. તેનો દેખાવ કઠોળ આદિની ફળી જેવો હોવાથી તેને ફળી કહેવાતી હશે. જોકે તેમાં ચોળાનો લોટ વપરાતો નથી. આ ફરસાણ પર મરચું અને સંચળ ભભરાવીને પણ ખવાય છે.
ગુજરાતભરમાં આ ફરસાણ દિવાળીના તહેવારમાં વિશેષ બનાવાય છે. અમદાવાદમાં આ ફરસાણ ચણાના લોટ અને ફુદિનાની ચટણી સાથે ખવાય છે. અમદાવાદીઓ માટે આ બપોરના નાસ્તા તરીકે મશહુર છે.
