બાલાછડી બીચ એ ભારત દેશના પશ્ચિમ ભાગમાં આવેલા ગુજરાત રાજ્યના જામનગર જિલ્લામાં આવેલ એક દરિયાઈ બીચ છે. તે જામનગર શહેરથી ૨૮ કિલોમીટર જેટલા અંતરે બાલાચડી નજીક આવેલ છે. ઈતિહાસનાં પાનાં પર ઓછો જાણીતા આ બીચ પર હાલના સમયમાં ગોલ્ફના મેદાન સાથેનો રિસોર્ટ આવેલો છે.
જામ દિગ્વિજયસિંહજીના પુત્ર લખે છે કે તેમના પિતા ઈમ્પીરીઅલ વોર કોન્ફરન્સમાં ભારતીય પ્રતિનિધિમંડળના સભ્ય હતા. સને ૧૯૪૨ના સમયમાં પોલેન્ડનું એક વહાણ ૧૨૦૦ બાળકો અને ૨૦ સ્ત્રીઓ સાથે જર્મનોના કબજામાંથી ફરાર થયું હતું. મુંબઈની તત્કાલિન બ્રિટિશ સરકારે તેમને ખોરાક, બળતણ અને પાણી પુરું પાડ્યું હતું, પણ ઉતરવાની અનુમતિ આપી ન હતી. જ્યારે તેઓ કાઠિયાવાડના દરિયાકિનારે પહોંચ્યા, ત્યારે જામ દિગ્વિજયસિંહજી તેમાંના બાળકોને બેડી બંદરે ઉતાર્યા અને તેમને છ મહિના માટે તંબુમાં રાખ્યા હતા.
