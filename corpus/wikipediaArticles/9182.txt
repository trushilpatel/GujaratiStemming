શિરિષ જગજીવનદાસ પંચાલ ગુજરાતી ભાષાના વિવેચક અને સંપાદક છે.
તેમનો જન્મ વડોદરામાં થયો હતો. ૧૯૫૮માં એસ.એસ.સી. અને ૧૯૬૪માં મ.સ. યુનિવર્સિટીમાંથી ગુજરાતી વિષય સાથે બી.એ. કર્યા બાદ તેમણે ૧૯૬૬માં એ જ યુનિવર્સિટીમાંથી એ જ વિષયમાં એમ.એ. અને ૧૯૮૦માં પીએચ.ડી.ની પદવીઓ મેળવી. ૧૯૬૫ થી ૧૯૬૭ સુધી બીલીમોરાની કૉલેજમાં અને ૧૯૬૭ થી ૧૯૮૦ સુધી પાદરાની કૉલેજમાં અધ્યાપક રહ્યા હતા. ૧૯૮૦ થી તેઓ મ.સ. યુનિવર્સિટીના ગુજરાતી વિભાગમાં વ્યાખ્યાતા છે.
ડૉ. સુમન શાહ સંપાદિત સાહિત્યસ્વરૂપ પરિચય શ્રેણી અંતર્ગત નવલકથા પર તેમણે લઘુપ્રબંધ લખ્યો હતો. કાવ્યવિવેચનની સમસ્યાઓ એમનો શોધનિબંધ છે. વૈદેહી એમની નવલકથા છે. જરા મોટેથી એમનો નિબંધસંગ્રહો છે. આ ઉપરાંત એમણે સુરેશ જોષીની વાર્તાઓનું સંપાદન માનીતીઅણમાનીતી માં સુરેશ જોષીના નિબંધોનું સંપાદન ભાવયામિ માં કર્યું છે. રૂપરચનાથી વિઘટન આધુનિકતાની વિભાવનાને નવેસરથી તપાસતો વિવેચનગ્રંથ છે.
૨૦૦૯માં વાત આપણા વિવેચનની માટે તેમને સાહિત્ય અકાદમી પુરસ્કાર મળ્યો હતો.
