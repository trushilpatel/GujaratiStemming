મહાત્મા ગાંધી સેતુ પટના અને હાજીપુર શહેરોને જોડતો સેતુ છે, જે ગંગા નદી પર ઉત્તરથી દક્ષિણ દિશામાં બનાવવામાં આવેલો છે. આ પુલ જગતમાં એક જ નદી પર બનાવવામાં આવ્યો હોય, એવો સૌથી વધુ લંબાઇ ધરાવતો સડક માર્ગ પરનો પુલ છે. આ પુલની લંબાઇ ૫,૫૭૫ મીટર જેટલી છે. ઇ. સ. ૧૯૮૨ના વર્ષમાં મે મહિનામાં એ સમયના ભારત દેશના વડાપ્રધાન ઈન્દિરા ગાંધીએ આ પુલનું ઉદઘાટન કર્યું હતું. આ પુલના નિર્માણનું કાર્ય ગૈમોન ઇન્ડીયા લિમિટેડ નામની કંપનીને સોંપવામાં આવ્યું હતું. અત્યારે આ સેતુ રાષ્ટ્રીય ધોરી માર્ગ નં. ૧૯નો ભાગ છે. 
