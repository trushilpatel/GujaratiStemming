હેન્ડર્સન વેવ્સ એ સિંગાપોર ખાતે બાંધવામાં આવેલો લાંબા અંતરનો પુલ છે, જે માત્ર પગે ચાલીને જવા માટે વાપરવામાં આવે છે. આ પુલની લંબાઈ ૨૭૪ મીટર જેટલી છે. આ પુલ હેન્ડર્સન માર્ગ ની ઉપર ૩૬ મીટર જેટલી ઊંચાઈ પર બાંધવામાં આવેલ છે, જે સિંગાપોર ખાતેનો સૌથી વધારે ઊંચાઈ પર આવેલો પગે ચાલીને જવા માટેનો પુલ છે. આ પુલ સિંગાપોરના માઉન્ટ ફેબર પાર્ક, ટેલોક બ્લાન્ઘ હીલ પાર્ક નામના બગીચાઓને એકબીજા સાથે જોડે છે. આ પુલનું નિર્માણકાર્ય ઈ. સ. ૨૦૦૮ના વર્ષમાં આઈ.જે.પી. કોર્પોરેશન, લંડન અને આર.એસ.પી. આર્કિટેક્ટસ પ્લાનર એન્ડ એન્જિનીયર્સ, સિંગાપોર ltd Singapore) દ્વારા પૂર્ણ કરવામાં આવ્યું હતું.
સર્પાકાર દેખાતો આ પુલ સાત વલયાકાર સ્ટીલની પટ્ટીઓથી બનેલી ભુંગળી વડે બનાવવામાં આવેલ છે. અહીં થાકી જવાય ત્યારે બેસવા માટે બેઠકો રાખવામાં આવેલ છે. આ પુલ એલઈડી લાઈટ વડે સજાવવામાં આવેલ છે, જે દરરોજ રાત્રે ૭ વાગ્યાથી બે વાગ્યા સુધી ચાલુ રાખવામાં આવે છે.
