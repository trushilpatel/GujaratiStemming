પ્યૂએર્ટો રિકન ઈન્ડીપેન્ડન્સ પાર્ટી ) એ પ્યૂએર્ટો રિકોનો એક રાજકીય પક્ષ છે, જે અમેરિકાથી સ્વતંત્રતા મેળવવા માટે લડી રહેલ છે. તે પ્યૂએર્ટો રિકોના ત્રણ મુખ્ય રાજકીય પક્ષો પૈકીનો એક છે અને પક્ષની નોંધણીની ઉંમર જોતા દેશમાં તેનો બીજો ક્રમ આવે છે. 
જે લોકો પી.આઇ.પી. ની વિચારસરણી ને માને છે તેમને સામાન્ય રિતે સ્વતંત્રતાવાદી કે સ્વતંત્રતા ચળવળકારી તરીકે ઓળખવામાં આવે છે.
પક્ષની શરૂઆત દેશમાં આઝાદીની ચળવળ ચલાવી રહેલા સંગઠનમાંથેએ થઇ, જે આ સંગઠનની એક રાજકીય શાખા છે. તે સ્વતંત્ર પક્ષોમાં સૌથી મોટો પક્ષ છે અને એક માત્ર એવો પક્ષ છે જેનું નામ ચૂંટણી દરમ્યાન મતપત્રક ઉપર છપાય છે .
પક્ષની સ્થાપના ૨૦ ઑક્ટોબર ૧૯૪૬ના રોજ ગિલ્બર્ટો કોન્સેપ્શીયન દે ગાર્સિયા દ્વારા કરવામાં આવી હતી. તેમને તે સમયે એમ લાગ્યું હતું કે તેઓ જે પાર્ટીદો પોપ્યુલર ડૅમોક્રેટીકો નામનાં સંગઠનના ભાગ હતા તે સંગઠને દેશનાં સ્વતંત્રતાના મુદ્દા સાથે બાંધછોડ કરી હતી, આ એ જ પક્ષ હતો જેનો મુળ ઉદ્દેશ એક સમયે ફક્ત સ્તવતંત્રતા માટે લડવાનો જ હતો.

