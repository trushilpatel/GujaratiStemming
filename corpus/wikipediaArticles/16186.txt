યશવંત પ્રાણશંકર શુક્લ ગુજરાતી ભાષાના સાહિત્યકાર છે. તેઓ તરલ, વિહંગમ, સંસારશાસ્ત્રી જેવાં વિવિધ ઉપનામોથી ઓળખાય છે.
તેમનો ૮ એપ્રિલ, ૧૯૧૫ના દિવસે ઉમરેઠ, આણંદ જિલ્લો, ગુજરાત, ભારત ખાતે બ્રાહ્મણ પરિવારમાં જન્મ થયો હતો. તેમણે એમ.એ. સુધી અભ્યાસ કર્યો હતો અને અભ્યાસ પુરો થયા પછી તેઓ અધ્યાપન તેમ જ પત્રકારત્વના વ્યવસાય સાથે સંકળાયા હતા. તેમણે શ્રી હ. કા. આર્ટસ્ કૉલેજમાંં આચાર્ય તરીકે વિપુલ સેવાઓ આપેલી છે. તેમણે સાહિત્યક્ષેત્રે અનુવાદક, જીવન ચરિત્ર લેખક, નિબંધકાર, પત્રકાર, વિવેચક, સંપાદક તરીકે કાર્યો કરી સાહિત્યકાર તરીકે વિશેષ નામના મેળવી.
