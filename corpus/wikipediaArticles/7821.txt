ગુજરાત અને ભારતમાં સ્થાન
• ઉંચાઇ
• 
શિહોરી ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર ભાગમાં આવેલા બનાસકાંઠા જિલ્લાના કાંકરેજ તાલુકામાં આવેલું એક ગામ તેમજ કાંકરેજ તાલુકાનું મુખ્ય મથક છે.
શિહોરી ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, વરિયાળી, બાજરી, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે. એમ કહેવાય છે કે શિવા રબારીના નામ ઉ૫રથી આ ગામનું નામ શિહોરી ૫ડયું છે. 
શિહોરીમાંથી રાષ્ટ્રીય ધોરીમાર્ગ નંબર ૧૪ મધ્યમાંથી પસાર થાય છે.
શિહોરીમાં ગૃપ ગ્રામ પંચાયત ઉપરાંત કાંકરેજ તાલુકા પંચાયત પણ છે. કાંકરેજ તાલુકાનુ મુખ્યમથક હોવાથી તાલુકાના લોકો પંચાયતના કામકાજ માટે આવે છે. બેંકની સવલતમાં દેનાબેંક, નાગરિક બેંક, સ્ટેટ બેંક બેંક ઓફ બરોડા,જમીન વિકાસ બેંક,ઉપરાંત બીજી અન્ય પ્રાઇવેટ બેંકો પણ કાર્યરત છે. પ્રાથમિક આરોગ્ય કેન્દ્ર ઉપરાંત તાલુકાની સૌથી મોટી રેફરલ હોસ્પિટલની સેવા પણ ઉપલબ્ધ પણ છે. અહીં કન્યા કેળવણી મંડળ, એમ વી વાલાણી હાઇસ્કૂલ, તાલુકા પુસ્તકાલય,આંગણવાડી મુખ્યાલય, તાલુકા ફાસ્ટટ્રેક કોર્ટ આવેલ છે.
અહીં ગૌ-માતાનું મંદિર આવેલું છે, જયાં આસો સુદ ૧૧ થી ૧૫ રાસ ગરબા ઉપરાંત ભવ્ય મેળો ભરાય છે. ગુજરાતભરમાં ગાયમાતાનું આ એક માત્ર મંદિર છે.શિહોરીથી ૨ કિમી દુર પાંડવોએ સ્થાપેલું પૌરાણિક મહામંડલેશ્વર મહાદેવનું મંદિર પણ આવેલું છે.શિહોરીથી ૨ કિમી દુર દુગાવાડા પંચમુખી હનુમાનદાદા નું મંદિર આવેલ છે
