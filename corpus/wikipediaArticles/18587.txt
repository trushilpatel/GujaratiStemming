ગેઝર કેલેન્ડર એ જેરુસલેમથી ૨૦ માઇલ દૂર ગેઝર શહેરમાં મળેલો લખાણ ધરાવતો લાઇમસ્ટોનનો નાનો પથ્થર છે. તે ઇસ પૂર્વે ૧૦મી સદીનો ગણાય છે, તેમ છતાં તેનું ખોદકામ યોગ્ય પુરાતત્ત્વની દ્રષ્ટિએ ન થયેલ હોવાથી તેનો મૂળ સમય અચોક્કસ ગણાય છે.
આ પથ્થર અંગે વિદ્વાનોમાં મતભેદ છે કે તે ફોનેશિયન છે કે પેલો-હિબ્રુ લિપી છે.
હાલમાં તે ઈસ્તંબુલ આર્કિઓલોજી મ્યુઝિયમ ખાતે રાખવામાં આવેલ છે.
આ કેલેન્ડરની શોધ ૧૯૦૮માં ગેઝર શહેરના ખોદકામ દરમિયાન થઇ હતી. આ કેલેન્ડર બે મહિનાનાં સમય અને દરેક મહિનામાં કરવાનું કાર્ય જેવું કે પાકની લણણી, કયો પાક ઉગાડવો વગેરે દર્શાવે છે. તે નીચે પ્રમાણેનું લખાણ ધરાવે છે:
વિદ્વાનો માને છે કે આ લખાણ શાળાના વિદ્યાર્થીનું લખાણ, કોઇ લોકપ્રિય લોકગીત કે બાળગીત હોઇ શકે છે. અન્ય શક્યતા ખેડૂતોનું લખાણની છે.
ગેઝર કેલેન્ડર ઇસ્તંબુલ લઇ જવામાં આવ્યું હતું અને તે ત્યાં સંગ્રહાલયમાં સિલોઅમ તકતી જોડે દર્શાવવામાં આવ્યું છે.
