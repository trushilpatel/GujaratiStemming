ગુજરાત અને ભારતમાં સ્થાન
છાપી ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર ભાગમાં આવેલા બનાસકાંઠા જિલ્લામાં આવેલા કુલ ૧૪ તાલુકાઓ પૈકીના એક એવા વડગામ તાલુકામાં આવેલું એક ગામ છે. છાપી ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, વરિયાળી, બાજરી, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક, માધ્યમિક અને ઉચ્ચતર માધ્યમિક શાળાઓ આવેલી છે. તેમજ આરોગ્ય કેન્દ્ર, પ્રાથમિક શાળા, પંચાયતઘર, આંગણવાડી, દૂધની ડેરી તેમજ રેલ્વે સ્ટેશન જેવી સવલતો પ્રાપ્ય થયેલી છે.
છાપી ગામ આજુબાજુમાં આવેલા ગામોનું એક વેપારી મથક પણ કહેવાય છે.
છાપી ગામ રાજ્ય ધોરીમાર્ગ ૪૧ ની જમણી બાજુ ૨ કિમીના અંતરે સિદ્ધપુર અને કાણોદરની વચ્ચે આવેલું છે. ગામથી એદરાણા ૪.૫, કોટડી ૨.૫, પસવાદળ ૬, વડગામ ૧૦, મજાદર ૪, નળાસર ૩ કિમી ના અંતરે આવેલા છે.
