ગુજરાત અને ભારતમાં સ્થાન
ખોખડદળ ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર વિસ્તારમાં આવેલા રાજકોટ જિલ્લામાં આવેલા કુલ ૧૧ તાલુકાઓ પૈકીના એક એવા રાજકોટ તાલુકામાં આવેલું એક ગામ છે. આ ગામમાં પ્રાથમિક શાળા, દુધની ડેરી, પંચાયતઘર, ટપાલઘર વગેરે જેવી સગવડો ઉપલબ્ધ થયેલ છે. ગામમાં એક મોટો પાણીનો ટાંકો બનાવવામાં આવેલ છે, જેમાંથી ગામનાં દરેક ઘરે પાઈપલાઈન દ્વારા પાણી પહોંચાડવામાં આવે છે. તેમજ ગામનાં અંદરનાં તમામ રોડ પાકા સિમેન્ટથી બનાવવામાં આવેલા છે. આ ગામમાં ઉધોગ, ખેતી અને પશુપાલન મુખ્ય વ્યવસાય છે. ઘઉં, ડાંગર, બાજરો, કપાસ, જીરૂ, મગફળી અને શાકભાજી આ ગામનાં ખેત-ઉત્પાદનો છે.
ખોખડદળ ગામ રાજકોટ શહેરનાં બસસ્ટેન્ડ થી ૧૬ કીલોમીટરના અંતરે શહેરથી દક્ષિણ દિશામાં કોટડા-સાંગાણી જવાના માર્ગ ઉપર આવેલું છે. 
ગામનાં ઇશાન ખુણા તરફ લાપાસરી ગામ આવેલું છે, પશ્ચિમ દિશામાંથી રાષ્ટ્રીય ધોરીમાર્ગ 8B પસાર થાય છે. જ્યારે દક્ષિણ દિશા તરફ લોઠડા ગામ આવેલું છે, તેમજ ઉત્તર દિશા તરફ કોઠારીયા ગામ આવેલું છે.






