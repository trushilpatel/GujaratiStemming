ગુજરાત અને ભારતમાં સ્થાન
ઘેસડા ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર ભાગમાં આવેલા બનાસકાંઠા જિલ્લામાં આવેલા કુલ ૧૪ તાલુકાઓ પૈકીના એક એવા થરાદ તાલુકામાં આવેલું એક ગામ છે. ઘેસડા ગામના લોકોનો મુખ્ય વ્યવસાય ખેતી, તેમ જ પશુપાલન છે. આ ગામમાં મુખ્યત્વે ઘઉં, જીરુ, વરિયાળી, બાજરી, કપાસ, દિવેલા, રજકો તેમ જ અન્ય શાકભાજીના પાકની તેમજ બાગાયત ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.આ ગામમાં એક ગૌશાળા ચાલે છે, જેમાં ગાયો માટે સારી સુવિધાઓ પુરી પાડવામાં આવે છે. ગામથી થોડે દૂર ગોદડપુરીનું મંદીર આવેલુ છે. આ મંદિર માં દર સોમવારે તથા પૂનમ ના દિવસે શ્રદ્ધાળુઓ દર્શન ના લાભાર્થે દૂર દૂર થી આવે છે.
