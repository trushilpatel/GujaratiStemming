કારાકોરમ પર્વતમાળા ભારતીય ઉપખંડમાં આવેલી એક ગ્રેનાઈટ-પટ્ટિતાશ્મ વડે બનેલી વિશાળ પર્વતશ્રેણી છે, જે ભારત, ચીન, પાકિસ્તાનના કબજા હેઠળના કાશ્મીર ક્ષેત્ર અને પાકિસ્તાનના સરહદ વિસ્તારમાં ફેલાયેલી છે. તેનો ઉત્તર-પશ્ચિમ છેડો અફઘાનિસ્તાન અને તાજિકિસ્તાન સુધી લંબાયેલો છે. આ પર્વતશૃંખલા હિમાલયનો એક ભાગ છે, જે ઉત્તર દિશામાં પામીર નદીના સ્ત્રાવક્ષેત્ર અને દક્ષિણ દિશામાં સિંધુ નદી અને સ્યોક નદીની વચ્ચે આવેલી છે.
આ પર્વતમાળાનું સર્વોચ્ચ શિખર ગોડવિન ઓસ્ટિન છે, જે એવરેસ્ટ પછીનું સર્વોચ્ચ શિખર પણ છે અને તેની ઊંચાઈ સમુદ્ર સપાટીથી ૮૬૧૧ મીટર જેટલી છે. આ પર્વતમાળાનું પુરાતન નામ 'કૃષ્ણગિરિ' હતું. આ પર્વતમાળામાં સિયાચીન, વિયાકો, બાલતોરો, હિસ્પર વગેરે ગ્લેશિયરો આવેલાં છે. હિડેન શિખર, બ્રોડ શિખર, ગ્રેશર બ્રમ વગેરે મુખ્ય શિખરો છે. 
