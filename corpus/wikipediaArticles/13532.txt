નંદિતા દાસ ભારતીય અભિનેત્રી અને દિગ્દર્શક છે. તેણીએ ૧૦ અલગ-અલગ ભાષાઓના ૩૦ થી વધુ ચલચિત્રોમાં અભિનય કર્યો છે. અભિનેત્રી તરીકે તેણી ફાયર, અર્થ, બવંડર, કન્નથિલ મુથામિટ્ટલ, અઝ્હાગી અને બિફોર ધ રેઇન્સ જેવા ચલચિત્રો માટે જાણીતી છે. ફિરાક, તેણીનું પ્રથમ દિગ્દર્શિત ચલચિત્ર છે, જે ૨૦૦૮માં ટોરેન્ટો ફિલ્મ ફેસ્ટિવલમાં રજૂ થયું હતું. ૨૦૧૩ અને ૨૦૧૫માં તેણી કેન્સ ફિલ્મ ફેસ્ટિવલમાં જ્યુરી તરીકે રહી ચૂકી છે. કળામાં પ્રદાન બદલ ફ્રેન્ચ સરકારે તેણીને ઓર્ડે ડેસ આર્ટ્સ ડી લેટ્ટેસ પુરસ્કાર આપ્યો હતો. નંદિતા દાસ આંતરરાષ્ટ્રિય મહિલા ફોરમમાં કળાના ક્ષેત્રમાં સમાવેશ પ્રથમ ભારતીય હતી.
