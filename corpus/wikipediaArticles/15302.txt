ગુજરાત અને ભારતમાં સ્થાન
લોદરા ભારત દેશના પશ્ચિમ ભાગમાં આવેલા ગુજરાત રાજ્યમાં આવેલા ગાંધીનગર જિલ્લામાં આવેલા કુલ ૪ તાલુકાઓ પૈકીના એક એવા માણસા તાલુકામાં આવેલું એક ગામ છે. લોદરા ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, બાજરી, વરિયાળી, જીરૂ તેમ જ શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પી.ટી.સી. અને બી.એડ. કોલેજ, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
આ ગામમાં અગિયાર જેટલાં મંદિરો આવેલાં છે, જે પૈકીનું હનુમાનજીનું મંદિર પ્રસિદ્ધ છે. નજીકમાં આર્યુવેદિક દવાખાનું આવેલું છે. આ ઉપરાંત અહીંનું દુધેશ્વર તળાવ સરદાર સરોવરની યોજનાને કારણે નર્મદા નદીના પાણીથી ભરેલું રહે છે અને જોવાલાયક સ્થળ છે.
