કોળી એ ભારત દેશની એક પુરાતન સમુહની જ્ઞાતિ છે. કોળી જ્ઞાતિનાં લોકો મુખ્યત્વે મહારાષ્ટ્ર, ગુજરાત અને આંધ્ર પ્રદેશ, તમિલનાડુ, કર્ણાટક, રાજસ્થાન, ઉત્તર પ્રદેશ સહીત સમગ્ર ભારતમાં વસવાટ કરે છે. મહારાષ્ટ્રમાં તેઓ દરિયાકાંઠાનાં વિસ્તારમાં સ્થિત છે. તેઓ મુંબઇનાં મૂળ વસાહતીઓમાંનાં એક છે, જેઓએ મુંબઇના 'સાત ટાપુઓ' પર વસવાટ કરેલો. ગુજરાતમાં કોળીઓની વસ્તી લગભગ બધા જ વિસ્તારોમાં છે અને અમુક જગ્યારે તેઓ કોળી પટેલ તરીકે પણ ઓળખાય છે, જેઓ મહારાષ્ટ્રની જેમ મુખ્યત્વે ખેડૂતો કે માછીમારો છે. ભારત બહાર યુ.કે.માં પણ કોળી સમાજની બહોળી વસ્તી છે, અહિં તેઓ માંધાતા સમાજના નામે ઓળખાય છે.
ગુજરાતમાં સને ૧૯૩૧ની છેલ્લી જ્ઞાતિ આધારીત જનગણના મુજબ કોળી લોકોની વસ્તી લગભગ કુલ વસ્તીનાં ૨૨% જેટલી હતી. ગુજરાતના કોળી સમાજના ઇષ્ટદેવ શ્રી માંધાતા છે જેની રથયાત્રા ઘણા સ્થળોએ મકર સંક્રાંતિના દિવસે નીકળે છે. ભારતના ૧૪મા રાષ્ટ્રપતિ શ્રી રામનાથ કોવિંદ પણ ઉત્તર પ્રદેશના કોળી સમાજમાંથી આવે છે.
ગુજરાતનો કોળી સમાજ નીચે મુજબના સ્થાનિક પેટા વિભાગોમાં વિભાજીત છે: 
