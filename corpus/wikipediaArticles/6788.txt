ગુજરાત અને ભારતમાં સ્થાન
સાંધાણ ભારતના ગુજરાત રાજ્યના કચ્છ જિલ્લાના અબડાસા તાલુકામાં આવેલું એક ગામ છે. આ ગામના લોકોનો મુખ્ય વ્યવસાય ખેતી, ખેતમજૂરી, નોકરી તેમ જ પશુપાલન છે. આ ગામમાં મુખ્યત્વે મગ, તલ, બાજરી, જુવાર, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.. સાંધાણ માંડવીથી પશ્ચિમ દિશામાં 30 miles અંતરે કચ્છના અખાતમાં દરિયાકાંઠે આવેલું છે.
આરબો દ્વારા આ સ્થળ કદાચ સિંધાણ તરીકે વર્ણવામાં આવ્યું હતું. ઇ.સ. ૮૨૦માં માહનના પુત્ર ફઝલે, જે સામા વંશનો ભૂતપૂર્વ ગુલામ હતો, જામા મસ્જિદ બનાવી હતી અને તેમાં ખલીફ અલ-મામુનના નામની પ્રાર્થનાઓ હતા. ફઝલ પછી તેનો પુત્ર મુહમદ સત્તા પર આવ્યો પણ તેની ગેરહાજરીમાં તેના ભાઇ માહને તેની ગાદી પચાવી પાડી. ખલીફા અલ-મુતાસિમનો વિશ્વાસ જીતવા માટે માહને સૌથી વિશાળ ટીકવુડ મોકલ્યું હતું. પરંતુ સાંધાણના લોકોએ તેની જગ્યાએ તેના ભાઇને પસંદ કરતા માહનની હત્યા કરી હતી અને થોડા સમય પછી સાંધાણને સ્વતંત્ર જાહેર કર્યું હતું, પરંતુ મસ્જિદને અખંડ રહેવા દીધી જેમાં મુસ્લિમો દર શુક્રવારે નમાઝ પઢતા હતા. ઇ.સ. ૯૧૨માં ટીકવુડ અને શેરડીની પેદાશ માટે સાંધાણનો ઉલ્લેખ થયો હતો. થોડા વર્ષો પછી માં તે જામા મસ્જિદ સાથેનું મોટું નગર હતું જ્યાં મુસ્લિમ પ્રથાઓનું જાહેરમાં ચલણ હતું અને કેરી, નાળિયેર, લીંબુ અને ચોખાની ભરપુર આવક થતી હતી.
