વિકિપીડિયાના માપદંડ મુજબ ઊચ્ચ કક્ષાનો લેખ બનાવવા માટે આ લેખમાં સુધારો કરવાની જરૂર છે. યોગ્ય સુધારો કરીને આ સંદેશો કાઢી નાંખો. ટાઇપ કરવા અંગે મદદ માટે પાનાંનુ સંપાદન કરવાની રીત તેમજ "કેવી રીતે" શ્રેણીના લેખ જુઓ. 
વ્યોમકેશ બક્ષી બંગાળી સાહિત્યની જાસુસી નવલકથા છે જેની રચના શરદિંદુ બંદ્યોપાધ્યાયે કરી છે. વકીલમાંથી સાહિત્યકાર બનેલા બંદ્યોપાધ્યાય પર લેખક કોનન ડોઇલના શેરલોક હોમ્સ, અગાથા ક્રિસ્ટીના હરક્યુલ પોઇરટ અને જી.કે.ચેસ્ટરટનના ફાધર બ્રાઉનની ઘણી ઉંડી અસર હતી, સાથેજ એડગર એલન પો દ્વારા નિર્મિત અને સી.ઓગસ્ટે ડ્યુપિન સમાવિષ્ટ "ટેલ્સ ઓફ રૅશિઑસિનેશન" દ્વારા પણ પ્રભાવિત હતા. તેઓ એ બાબતે ચિંતિત હતા કે 1890 થી 1930 વચ્ચે રચાયેલા ભારતીય અને બંગાળી નવલકથાના જાસુસો ટકી રહેવામાં નિષ્ફળ ગયા હતા કારણ કે તેઓ પશ્ચિમી નવલકથાના જાસૂસોની પ્રતિકૃતિ સમાન હતા. દિનેન્દ્ર કુમાર રેના રોબર્ટ બ્લેક, પંચકરી ડેના દેબેન્દ્ર બિજોય મિત્રા અથવા સ્વપન કુમારના દીપક ચેટર્જીની વાર્તાઓમાં તેઓ હંમેશા લંડન અથવા કોલકતાના રહેવાસી બતાવવામાં આવતા હતા જેને બ્રિટનની રાજધાની કે મુખ્ય શહેર ગણવામાં આવતાં હતાં. સંસ્થાનવાદ બાદ શરદિંદુ બંદ્યોપાધ્યાય 1932માં "પાથેર કાન્તા"માં 'ભદ્રલોક'વ્યોમકેશ બક્ષી અને અજિત બંદ્યોપાધ્યાય લાવ્યા, અને તેમણે ઇન્ડિયન મેટ્રોપોલિસ - 1911 સુધી બ્રિટિશ ઇન્ડિયાની રાજધાની વિશે સંશોધન કરતા હોય તે રીતે લખવાનું શરૂ કર્યું જેનું સંપૂર્ણરીતે ભારતીયકરણ કરવામાં આવ્યું હતું.શરૂઆતમાં તે બાસુમતી નામના સામાયિકમાં રજૂ કરવામાં આવી હતી, ત્યારબાદ વાર્તાઓ અને નવલકથાઓ જાડા પૂંઠાની આવૃત્તિમાં પ્રકાશિત થઇ હતી. તેમાં પ્રથમ હતી વ્યોમકેશ-અર ડાયરી.તેમાં, શરદિંદુએ વ્યોમકેશ પર 33 વાર્તાઓ લખી હતી અને તેમના મૃત્યુને કારણે આ પુસ્તક અધુરૂ રહ્યું હતું. વ્યોમકેશ બંગાળી સાહિત્યના લોકપ્રિય પાત્રોમાંનું એક છે, બીજા પાત્રોમાં સત્યજિત રેના ફેલુદા, સુનિલ ગંગોપાધ્યાયના કાકાબાબુ, પ્રેમેન્દ્ર મિત્રાના ઘનાદા અને નારાયણ ગંગોપાધ્યાયના તેનિદાનો સમાવેશ થાય છે.
વ્યોમકેશના લેખોનું સંકલન સત્યાન્નેશીમાં થયું છે, જેમાં અજિત તેને પહેલીવાર મળે છે, અને તેને પહેલી વાર્તા ગણવામાં આવે છે, છતાં શરદિંદુ દ્વારા લખાયેલી તે પહેલી વાર્તા નથી. વ્યોમેશની પહેલી વાર્તા 1932માં લખાયેલી પોથેર કાન્તા છે, ત્યારબાદ તેજ વર્ષમાં શીમોન્તો હીરા લખાઇ હતી.ત્યારબાદ તેમણે વિચાર્યું કે વ્યોમકેશને કેન્દ્રમાં રાખીને વાર્તાઓની શૃંખલા લખવી તે એક સારો વિચાર છે. અને તેમણે નિયમિત વાર્તાઓ લખવાનું શરૂ કર્યું. 1936 સુધીમાં તેમણે દસ વાર્તાઓ લખી હતી, આ બધીજ વાર્તાઓ ગુરૂદાસ ચેટર્જી એન્ડ સન્સ દ્વારા ત્રણ આવૃત્તિમાં પ્રકાશિત કરવામાં આવી હતી. ત્યારબાદ તેમને વિચાર આવ્યો કે કદાચ વ્યોમકેશ લોકપ્રિયતા મેળવવામાં નિષ્ફળ રહ્યો છે તેથી તેમણે 15 વર્ષ સુધી વાર્તાઓ લખવાનું બંધ કરી દીધુ, તેમાં મોટાભાગનો સમય તેઓ મુંબઇમાં રહ્યા હતાં અને ફિલ્મો માટે સ્ક્રિપ્ટ લખતા હતા. તેઓ 1951માં ઘરે પાછા ફર્યા, તેમના કેટલાંક મિત્રોએ પૂછ્યું કે કેમ તેમણે વ્યોમકેશ વિશે લખવાનું બંધ કર્યું. ત્યારબાદ તેમણે નક્કી કર્યું કે તેમની વાર્તાઓ તેઓ વિચારતા હતા તેટલી બિનલોકપ્રિય નહોતી. તેથી તેમણે ફરી લખવાનું શરૂ કર્યું અને તેજ વર્ષમાં 15 વર્ષની પહેલી વ્યોમકેશની વાર્તા પ્રકાશિત થઇ-પિક્ચર ઇમપરફેક્ટ. ત્યારથી તેમણે 1970માં તેમનું મૃત્યુ થયું ત્યાં સુધી વ્યોમકેશ વિશે લખવાનું ચાલુ રાખ્યું, તે દરમિયાન તેમણે 33 વાર્તાઓ લખી, તેમાંથી એક અધૂરી રહી ગઇ .
વ્યોમકેશ અજિતને પહેલીવાર સત્યાન્નેશી નામની વાર્તામાં મળ્યો હતો, શરૂઆતમાં તે પોતાની જાતને અતુલ મિત્રા તરીકે ઓળખાવતો હતો જેથી લોકો ત્યાં તેના ખરા ઇરાદા વિશે જાણી ન શકે. થોડા જટિલ પ્રસંગોની શૃંખલા બાદ તે અચાનક પોલીસ દ્વારા હત્યાના અપરાધમાં પકડાઇ જાય છે, છેવટે તે અપરાધીને ખુલ્લો પાડે છે, તે હત્યારો મેસનો માલિક પોતેજ હોય છે. પરિણામે મેસના સભ્યોને મેસ ખાલી કરવા દબાણ કરવામાં આવે છે, ત્યારે વ્યોમકેશ અજિતને હેરિસન રોડ પર આવેલી પોતાની મેસમાં લઇ જાય છે, ત્યાં તે તેને પોતાની સાથે રહેવા વિનવણી કરે છે, કહે છે કે છેલ્લા બે સપ્તાહથી તેની સાથે રહ્યા બાદ હવે તેના માટે એકલા રહેવું મુશ્કેલ છે. અજિત માની જાય છે અને ત્યારથી તે ત્યાં તેમના વફાદાર નોકર પુતીરામ સાથે રહે છે, અને અર્થમાનર્થમમાં વ્યોમકેશ સત્યવતી સાથે લગ્ન કરે છે તેથી તે પણ ત્યાં રહે છે.
વ્યોમકેશના પૂર્વજીવન વિશે વધુ કંઇ જાણવા મળતું નથી. અજિતે અદિમ રીપુમાં ઉલ્લેખ કર્યો છે કે તેના પિતા સ્થાનિક શાળામાં ગણિતનાં શિક્ષક હતા. જ્યારે તેની માતા ધાર્મિક વાંચનમાં વ્યસ્ત રહેતી હતી. વ્યોમકેશની નાની ઊંમરમાં તે બન્ને ક્ષયના રોગથી મૃત્યુ પામ્યા હતા. તેના સંબંધીઓએ ક્યારેય તેને સાચવવાની કાળજી લીધી નહોતી, અને તેને પોતાની રીતે જીવવા છોડી દીધો હતો. તે યુનિવર્સિટી પાસેથી શિષ્યવૃત્તિ મેળવતો રહ્યો અને તે રીતે અભ્યાસ પૂર્ણ કર્યો. તેના સંબંધીઓ હજી જીવે છે પણ તેમની સાથે સંપર્ક રાખવામાં વ્યોમકેશને કોઇ રસ નથી.
અજિત 33 માંથી પાંચ કેસનું વર્ણન કરે છે જેમાં વ્યોમકેશ મુખ્ય છે. આ બધી વાર્તાઓમાં તે વ્યોમકેશની પ્રવૃત્તિઓમાં તેની સાથે રહીને તેના સહાયકનું કામ કરે છે. મોટાભાગની વાર્તાઓ કોલકાતાને કેન્દ્રમાં રાખીને રચાયેલી છે, તેમાં કેટલીક અપવાદ છે જેમકે વ્યોમકેશ ઓ બરોદા, જેમાં તેઓ બિહારના મુંગેરમાં જાય છે, અથવા અમ્રિતેર મૃત્યુ, જેમાં તેઓ બાઘમારી જાય છે. શરદિંદુએ અજિતનું વર્ણન એક મહાનાયકની પ્રભા વધારનાર બિબાઢાળ પાત્ર તરીકે કર્યું છે, અને દરેક વાર્તાઓમાં વાંચકો જાણી શકે છે કે વ્યોમકેશ એકલા હાથે રહસ્યો ઉકેલે છે. અજિત વર્ણન કરે છે ત્યારે વિવિધ પ્રસંગોમાં તે પોતાની ટિપ્પણી રજૂ કરે છે, જેનાં કારણે વાર્તામાં રસપ્રદ અંતરદ્રષ્ટિ મળી રહે છે. અજિતના બુદ્ધિ ચાતુર્ય અને કુશળતા પર વ્યોમકેશના પ્રતિભાવ ઘણાં સારા છે – દુર્ગો રહોસ્યોમાં, જેમાં અજિત રહસ્ય પર પોતાની બુદ્ધિનો પ્રકાશ પાડે છે. તેને ઘણું આશ્ચર્ય થાય છે, જે તેને સ્વિકારવા મજબૂર કરે છે કે, "છેવટે તે ખરેખર તારી આવડતનો વિકાસ કર્યો." જોકે તે મકોરશર રોશમાં અજિતને પોતાની રીતે કેસ ઉકેલવાનો પ્રયત્ન કરવા દે છે, જોકે અજિતની ક્ષમતાઓ પર વિશ્વાસ કરવા કરતા પરિસ્થિતિને વશ થઇને તે પોતાની જાતને આ કેસથી દૂર રાખે છે, કારણ કે તે સમયે તે બીજા નકલી નોટોના મોટાપાયે થયેલા કેસને ઉકેલવામાં વ્યસ્ત હોય છે. જોકે, અજિત આ કેસ ઉકેલવા સક્ષમ નિવડતો નથી અને એક સમયે નિખાલસ પણે સૂચવે છે કે નંદાદુલાલબાબુએ કરોળીયાનું ઝેર પીધું છે. આ મૂર્ખામીભર્યા વિચાર પર વ્યોમકેશ ખુબ હસે છે, ખાસ કરીને તેની મનોવ્યથા પર, જોકે આ કેસને પોતાની રીતે ઉકેલ્યા બાદ વ્યોમકેશ તેના પરિવારને કહે છે કે આ કેસ અજિતે ઉકેલ્યો છે, પોતે અજિતને ફક્ત થોડી મદદ કરી છે.ઘણીવાર વ્યોમકેશ અજિતને રહસ્ય ઉકેલવામાં કોઇ ભૂમિકા આપતોઃ પોથેર કાન્તામાં તેને અજિતને ન્યુ માર્કેટમાં અજ્ઞાત વેશમાં એક વ્યક્તિ પાસેથી પત્ર મેળવવાનું કામ સોંપ્યું હતું, પણ પાછળથી આપણને જાણવા મળે છે કે તે હંમેશા અજિતનો પીછો કરે છે. અમ્રિતેર મૃત્યુમાં તે બીજી બાબતોમાં વ્યસ્ત હોય છે ત્યારે અજિતને શકમંદ વ્યક્તિની પૂછપરછ કરવાનું કહે છે.
પોથેર કાન્તામાં, અજિત લખે છે કે વ્યોમકેશ ચતુર અને બુદ્ધિશાળી હોવા છતાં થોડો વિચિત્ર પણ છે. ઉદાહરણ તરીકે, તે માને છે કે સમાચારપત્રમાં સૌથી વધુ જોવાલાયક સમાચાર હેડલાઇન્સની નીચે નહી પણ જાહેરાતમાં છૂપાયેલા હોય છે. અજિત તે ખરીદવાની ના પાડી દે છે અને તેની મશ્કરી પણ કરે છે, પણ પાછળથી ખબર પડે છે કે વ્યોમકેશે જે કહ્યું તે આ વાર્તા પુરતુ તો સાચુ જ હતું. અજિત એમ પણ લખે છે કે વ્યોમકેશનો બાહ્ય દેખાવ સાવ સામાન્ય લાગે છે, પણ જો તેને અલગ કરવામાં આવે તો તે પોતાના કોચલામાંથી બહાર આવે છે અને ત્યારબાદ તેના શબ્દો અને ક્રિયાઓ એવા હોય છે જેના પર મદાર રાખી શકાય. તે પોતાની જાતને 'સત્યાન્નેશી' ગણાવે છે, અને લોકો તેને જાસૂસ કહે તે તેને ગમતું નથી, કદાચ તે ખાનગી જાસૂસ સાથે સંકળાયેલા વ્યવસાયિકરણના નકારાત્મક અર્થથી દૂર રહેવા માંગે છે. અજિત દ્રઢતાપૂર્વક કહે છે કે વ્યોમકેશને આ ઉપનામ ગમતુ નથી, પણ તે સારી રીતે જાણે છે કે પોતે તેમાનો જ એક છે. અમુક વાત અજિતને સમજાવવા તે ઘણીવાર ટાગોરનું અવતરણ મૂકે છે, પાછળથી વાર્તાઓમાં આપણને જાણવા મળે છે કે સુકુમાર રેની અબોલ ટબોલની મૂર્ખામીભરી કવિતાઓ પણ તેને ગમતી હતી. ધ વીલ ધેટ વેનિશ્ડમાં જાણવા મળે છે કે તે મહાભારત રસપૂર્વક વાંચતો હતો. કોઇ કેસનો અંત નજીક ન હોય ત્યાં સુધી તે કેસમાં ખરેખર શું ચાલી રહ્યું છે તે વિશે અજિતને ક્યારેય જણાવતો નથી, પણ ઘણીવાર થોડા અણસાર આપતો રહે છે જે મોટાભાગના કેસમાં અજિતની જીજ્ઞાસા સંતોષવામાં નિષ્ફળ રહે છે. વ્યોમકેશને ચોરી કે હત્યાના કેસ ગમતા નથી કારણ કે તેમાં બુદ્ધિનો કોઇ ખાસ ઉપયોગ કરવાનો હોતો નથી, મોટાભાગનો સમય તે ઘરે રહે છે અને સમાચારપત્રો અને પોતાના વ્યક્તિગત પુસ્તકાલયમાં સમય પસાર કરે છે. તે માને છે કે બુદ્ધિશાળી અપરાધીઓ ઘણાં ઓછા હોય છે. કોઇ રહસ્ય ઉકેલતી વખતે તે ખૂબજ ઝડપથી તેના રૂમમાં ચાલે છે અને ઘણી બધી સિગરેટ પીવે છે. તે જાણે છે કે કોઇપણ કેસ ઉકેલવા માટે પોલીસની મદદ જરૂરી હોય છે, તેથી તે મોટાભાગના પોલીસ અધિકારીઓ સાથે સારા સંબંધ જાળવે છે. પણ જ્યારે તેનાથી ફાયદો થતો નથી, ઉદાહરણ તરીકે અર્થમાનર્થમમાં તેને લાગે છે કે અધિકારી તેને અનુકૂળ નથી ત્યારે વ્યોમકેશ સમગ્ર ઘટનાની માહિતી બહાર કાઢવા માટે તેની ખુશામત કરે છે. તેણે અપરાધીને પકડી પોલીસને હવાલે કરવાનો હોય પણ વ્યોમકેશે ઘણીવાર આમ કરવાનું ટાળ્યું છે. અદિમ રીપુમાં તે હત્યારાને જવા દે છે, અને કહે છે કે અપરાધીઓને પણ રાષ્ટ્રની સ્વતંત્ર્યતાના શુભ અવસરે સ્વતંત્ર રહેવાનો હક્ક છે રોક્ટર દાગમાં, તે હત્યારાને નૈતિક આધાર પર જવા દે છે, અને દલીલ કરે છે કે કાયદાની નજરમાં તે કૃત્ય ભલે માન્ય ન હોય, પણ તે સારા હેતુથી કરવામાં આવ્યું હોવાથી તે માફીનો હકદાર છે. તે હેયાલીર છોન્દો અને અચિન પાખીમાં પણ આ વાતનું પુનરાવર્તન કરે છે.
મોટાભાગની વાર્તાઓમાં આપણને જાણવા મળે છે કે સચોટ પુરાવો ઉપલબ્ધ ન હોય ત્યારે વ્યોમકેશ આંતરદ્રષ્ટિ અને અંતરજ્ઞાન પર આધાર રાખે છે. શરદિંદુ ક્યારેય અજિત દ્વારા પોતાને અભિવ્યક્ત નથી કરતા, જોકે શીમોન્ટો હીરામાં બડાઇખોર અને મોટાઇ બતાવતા સર દિગિન્દ્રાનારાયણ રોયનો ઉલ્લેખ કરતા કહે છે કે વ્યોમકેશ તેના દેખાવ પરથી તેની કુશળતાનું વિશ્લેષણ કરવાનો ઢોંગ કરે છે. અજિત એ વાત સાથે સહમત નથી થતો કે અંતરજ્ઞાન ભૌતિક પુરાવાની જગ્યા લઇ શકે છે, પણ વ્યોમકેશ કેસ ઉકેલે છે ત્યારે તે ચૂપચાપ તે વાતને માન્ય રાખે છે. બહન્ની પતંગામાં આપણે જોઇએ છીએ કે વ્યોમકેશ એક નજીવી વાતથી વ્યાકુળ બની જાય છે કે દુષ્યંત શકુંતલા તરફ ચોરી છૂપીથી ત્રાંસી નજરથી જુએ છે તેવા ચિત્રમાં કલાકાર શકુંતલાની આંખ વાદળી રંગથી રંગવાનું પસંદ કર્યું. ફક્ત આ વાતના આધારે, તે આખો કેસ બનાવે છે, જે પાછળથી આપણને એકદમ સચોટ જણાય છે. અચિન પાખીમાં પણ કદાચ તેના અંતરજ્ઞાનની કુશળતાનું શ્રેષ્ઠ ઉદાહરણ જોવા મળે છે, તેમાં એક નિવૃત્ત પોલીસ અધિકારી દ્વારા વર્ણન કરવામાં આવેલા વણઉકેલાયેલા કેસ વિશે સાંભળીને તેને એવુ સમજાય છે કે ગુનેગાર બીજો કોઇ નહી પણ તેનું વર્ણન કરનાર પોતે જ છે. વ્યોમકેશ રોજની ઘટનાઓ અને વાતો પર ઝીણવટપૂર્વક ધ્યાન આપે છે, અને ઘણીવાર આપણને લાગે છે કે આ બધી વાતો રહસ્ય ઉકેલવા માટે મહત્વની હોય છે. તે પોતાના અસીલને પોતાના અનુભવો વર્ણવતી વખતે તેઓ જેટલુ યાદ રાખી શકે તે બધુજ કહેવા માટે પ્રોત્સાહન આપે છે, અને કહે છે કે કશુંજ તેના માટે ઓછા મહત્વનું હોય તેવું નથી. પોથેર કાન્તામાં, આ વાતને ધ્યાનમાં રાખીને અસીલ કહે છે કે તેના પર હૂમલો થયો તે પહેલા તે સાયકલની ઘંટડીનો અવાજ સાભળ્યો હતો. પાછળથી રહસ્ય ઉકેલતી વખતે આ વાત સૌથી વધુ મહત્વની કડી સાબિત થઇ હતી. અર્થમાનર્થમમાં, તે એકદમ સાચી ધારણા બાંધે છે કે સુકુમાર થિયેટરમાંથી રાત્રે બાર વાગે જ પાછો ફર્યો હતો.એવી વાર્તાઓ ઘણી ઓછી છે જેમાં કેસ ઉકેલવા માટે સચોટ પુરાવાઓની મદદ મેળવી શકાઇ હોય, જેમકે ચિરિયાખાના અને બેનિશંઘારમાં તેને પોલીસ પાસેથી સારી મદદ મેળવી શકે છે. ઘણીવાર આપણે જોઇએ છીએ કે અપરાધી કોણ છે તે પોતે જાણતો હોવાછતાં, જ્યારે તે આ કામ કરતો હોય બરાબર ત્યારે જ તેને પકડવાની પળની રાહ જુએ છે, જેમકે પોથેર કાન્તા, લોહાર બિસ્કીટ અને સજારૂર કાન્તામાં. વ્યોમકેશ બક્ષીની વાર્તાઓની સંપૂર્ણ ટીકાત્મક નિરીક્ષણ મેળવવા માટે માલદા કોલેજના આસિસટન્ટ પ્રોફેસર પિનાકી રોયનું ધ મેનિશિયન ઇન્વેસ્ટીગેટર્સઃ એ પોસ્ટકોલોનિયલ એન્ડ કલ્ચરલ રિરીડીંગ ઓફ શેરલોક હોલ્મ્સ એન્ડ વ્યોમકેશ બક્ષી સ્ટોરીઝ જુઓ, તે સરૂપ બૂક્સ પબ્લિશર્સ દ્વારા 2008માં પ્રકાશિત કરવામાં આવ્યું છે .
તેમાં વ્યોમકેશ બક્ષીની ભૂમિકા ઉત્તમ કુમારે અને અજિતની ભૂમિકા શૈલેન મુખર્જીએ ભજવી હતી.
આ ફિલ્મના બધા કલાકારો પ્રવર્તમાન હતા. આ ફિલ્મમાં બક્ષી તરીકે ઉત્તમ કુમારને ઘણી સફળતા મળી હતી અને આ ભૂમિકા માટે તેમને રાષ્ટ્રીય પુરસ્કાર મળ્યો હતો અને શ્રેષ્ઠ દિગ્દર્શન માટે સત્યજિત રેને રાષ્ટ્રીય પુરસ્કાર મળ્યો હતો.
]
