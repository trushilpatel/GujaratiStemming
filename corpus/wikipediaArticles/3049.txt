ઘાના, સાંવિધાનિક નામ ઘાના ગણતંત્ર, પશ્ચિમ આફ્રિકામાં આવેલો દેશ છે . તેની પશ્ચિમી સીમા કોટ દી'વાર સાથે છે અને તેની પૂર્વ સીમા ઉપર ટોગો, ઉત્તર બાજુએ બુર્કિના ફોસો દેશો આવેલા છે તેમજ તેની દક્ષિણ બાજુએ ગિનીની અખાત છે. તેની રાજધાની અક્ક્રા શહેર છે. ત્યાંની સાંવિધાનિક ભાષા અંગ્રેજી છે. તેનું કુલ ક્ષેત્રફળ અંદાજે ૨,૩૮,૫૮૫ ચો. કી.મી. છે અને ત્યાંની જનસંખ્યા ૨,૩૮,૩૨,૪૯૫ છે. ઘાના શબ્દનો અર્થ 'લડવૈયા રાજા' એમ થાય છે. ઘાનાએ ૧૯૫૭માં બ્રિટિશરો પાસેથી સ્વતંત્રતા મેળવી હતી અને તે રાષ્ટ્રસંઘ, સંયુક્ત રાષ્ટ્રસંઘ, આફ્રિકન યુનિયન તેમજ પશ્ચિમી આફ્રિકી રાજ્યોના આર્થિક સમુદાયનો સભ્ય છે. ત્યાંની એક તૃતીય વસ્તી આંતરરાષ્ટ્રીય ગરીબી રેખા, જે મુજબ વ્યક્તિની રોજની ન્યૂનતમ આવક સવા અમેરિકન ડોલરની હોય, તેની નીચે જીવે છે.
