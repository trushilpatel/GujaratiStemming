ધોતીયું એ એક પરંપરાગત ભારતીય પરિધાન છે, જે હાલના સમયમાં ગામડામાં તથા લગ્ન-વિવાહ તથા અન્ય અનુષ્ઠાનો વેળાએ જ જોવા મળે છે. ધોતીયું સંપુર્ણ હિંદુ સમુદાયમાં એનાં વિભિન્ન નામો તથા પહેરવાની અલગ અલગ રીતના કારણે ઘણો વ્યાપ ધરાવે છે. ઉદાહરણ રૂપે જોતાં તમિલનાડુ અને બિહારના લોકોની પહેરવાની શૈલી ભિન્ન છે. હિન્દી તથા કેટલીક અન્ય ઉત્તર ભારતીય ભાષાઓમાં એને ધોતી અને તે ઉપરાંત બંગાળીમાં ધુતી, તમિલમાં વેષ્ટી, મલયાલમમાં મુંણ્ડુ તથા તેલુગુમાં પંચા  અને કન્નડમાં પંચે પણ કહેવામાં આવે છે. 
