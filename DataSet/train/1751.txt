ગુજરાત અને ભારતમાં સ્થાન
માલેગામ ભારત દેશના પશ્ચિમ ભાગમાં આવેલા ગુજરાત રાજ્યના દક્ષિણ ભાગમાં આવેલા ડુંગરાળ તેમજ જંગલ વિસ્તાર ધરાવતા ડાંગ જિલ્લાના આહવા તાલુકામાં આવેલું ગામ છે. માલેગામ ગામમાં ૧૦૦ ટકા આદિવાસી લોકો વસે છે. તેઓ પરસ્પર સામાન્ય વહેવારમાં ડાંગી ભાષા એટલે કે કુકણા બોલીનો ઉપયોગ કરે છે.
માલેગામ પ્રખ્યાત ગિરિમથક સાપુતારાની તળેટીમાં વસેલું તેમ જ સાપુતારાથી વઘઇ જતા રાજ્ય ધોરી માર્ગ પર આવેલું છે. અંહીથી સાપુતારા જવાનો માર્ગ સર્પાકાર વળાંકોવાળો અને તીવ્ર ચઢાણવાળો છે, જે ઘાટનો માર્ગ કહેવાય છે.
આ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ઉપરાંત અહીંના લોકો જંગલમાંથી મહુડાનાં ફુલ તેમ જ બી, ખાખરાનાં પાન, ટીમરુનાં પાન, સાગનાં બી, કરંજના બી જેવી ગૌણ વનપેદાશો એકઠી કરી તેને વેચીને પણ પોતાનું ગુજરાન ચલાવે છે.
અક્ષાંશ-રેખાંશ: ૨૦°૩૫′ઉ ૭૩°૪૪′પૂ
