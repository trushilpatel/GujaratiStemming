ગુજરાત અને ભારતમાં સ્થાન
કોકમ ભારત દેશના પશ્ચિમ ભાગમાં આવેલા ગુજરાત રાજ્યના દક્ષિણ પૂર્વ ભાગમાં આવેલા નર્મદા જિલ્લામાં આવેલા કુલ ૪ તાલુકાઓ પૈકીના એક અને મહારાષ્ટ્ર રાજ્યને અડીને આવેલા એવા ડેડીયાપાડા તાલુકામાં આવેલું એક ગામ છે. અહિં પૂર્વા નદી વહે છે અને તેને કિનારે જળેશ્વર મહાદેવનું પ્રસિદ્ધ મંદિર આવેલું છે. પૂર્વ દિશા તરફનું વહેણ હોવાથી પૂર્વાનદી તરીકે ઓળખાય છે. આ ગામમાં મુખ્યત્વે આદિવાસી લોકોની વસ્તી રહે છે. કોકમ ગામમાં પ્રાથમિક શાળા, આંગણવાડી અને દૂધની ડેરી જેવી સવલતો પ્રાપ્ય છે. આ ગામ ડુંગરાળ તેમ જ જંગલ વિસ્તારમાં આવેલું છે. ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ઉપરાંત અહીંના લોકો જંગલમાંથી મહુડાનાં ફુલ તેમ જ બી, ખાખરાનાં પાન, ટીમરુનાં પાન, સાગનાં બી, કરંજના બી જેવી ગૌણ વનપેદાશો એકઠી કરી તેને વેચીને પણ પોતાનું ગુજરાન ચલાવે છે.
આ ગામ ડેડીયાપાડા થી ડુમખલ થઈ મહારાષ્ટ્ર રાજ્યમાં જતા માર્ગ પર આવેલું છે.
કોકમ ગામ ખાતે આવેલું જળેશ્વર મહાદેવનું પ્રાચિન મંદિર આવેલું છે. લોક માન્યતા મુજબ તે મહાભારત કાળનું હોવાનું મનાય છે. વળી આ મંદિરમાં શિવલિંગ ત્રણ ફૂટ ઊંડા ખાડામાં છે, જેના પર સતત વૃક્ષના મૂળીયામાંથી પાણીની ધારા પડવાથી અભિષેક થતો રહે છે. આ વન પ્રાચિન સમયમાં હેડંબવન તરીકે ઓળખાતું. 

