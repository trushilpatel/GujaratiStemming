સપનોં સે ભરે નૈના સ્ટાર પ્લસ ચેનલ પર પ્રસારિત થયેલી એક ભારતીય ધારાવાહિક છે. ૨૦ ડિસેમ્બર ૨૦૧૦થી તેના પ્રસારણની શરુઆત થઈ હતી અને ૩ ફેબ્રુઆરી ૨૦૧૨ના તેનું અંતિમ પ્રસારણ કરવામાં આવ્યું હતું.
આ ધારાવાહિકનું કથાનક નૈના ભારદ્વાજ ના જીવન પર આધારિત છે, જે પોતાના પિતાના મૃત્યુ પછી મુંબઈ ચાલી જાય છે અને ત્યાં વિવાહ માટેની તૈયારીઓ શરુ કરે છે. એક દિવસ રેલ્વેમાં યાત્રા કરતી વખતે તેની મુલાકાત દક્ષ પટવર્ધન સાથે થઈ જાય છે. નૈના પાસે રેલ્વેની ટિકિટ હોતી નથી અને દક્ષની જગ્યા પર બેસી રહે છે અને ટિકિટ માગનારને તે દક્ષ પોતાનો પતિ હોવાનું જણાવે છે. જે સાંભળીને દક્ષ ક્રોધિત થઈ જાય છે. નૈના મુંબઈ આવીને દક્ષની માને પણ મળે છે. દક્ષની માને તેનો વ્યવહાર સારો લાગે છે અને ભાડૂઆત તરીકે પોતાના ઘરમાં રહેવાની મંજૂરી પણ આપે છે. ત્યાર પછી બન્ને વચ્ચેના પ્રેમ અને વચ્ચે આવતા વિઘ્નોને કથામાં બતાવવામાં આવ્યા છે.
