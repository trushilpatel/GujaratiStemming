હિથ એન્ડ્રુ લેજર ઓસ્ટ્રેલિયન અભિનેતા અને નિર્માતા હતા. ૧૯૯૦ના દાયકામાં ઓસ્ટ્રેલિયામાં ટેલિવિઝન અને ચલચિત્રોમાં કામ કર્યા પછી લેજર ૧૯૯૮માં યુનાઇટેડ સ્ટેટ્સમાં પોતાની કારકિર્દી બનાવવા આવ્યા. તેમના ચલચિત્રોમાં ૧૯ ચલચિત્રોનો સમાવેશ થાય છે, જેમાં ૧૦ થિંગ્સ આઇ હેટ અબાઉટ યુ, ધ પેટ્રિયટ, અ નાઇટ્સ ટેલ, મોન્સટરસ્ બોલ, નેડ કેલી, ધ બ્રધર્સ ગ્રીમ, લોર્ડ્સ ઓફ ડોગટાઉન, બ્રોકબેક માઉન્ટેન, કાસાનોવા, કેન્ડી, આઇ એમ નોટ ધેર, ધ ડાર્ક નાઇટ અને ધ ઇમેજીનિરયમ ઓફ ડોક્ટર પારનાઉસ નો સમાવેશ થાય છે. તેઓએ સંગીત વિડિયોનું દિગ્દર્શન કર્યું હતું અને ચલચિત્રોનું નિર્માણ કરવાની ઇચ્છા જાહેર કરી હતી.
