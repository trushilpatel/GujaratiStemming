સીગીરીયા શ્રીલંકા દેશના કેન્દ્રીય માતલે જિલ્લામાં આવેલ, એક વિશાળ પથ્થર, પ્રાચીન ખડક ગઢ તેમ જ મહેલનું ખંડેર છે. તેની ચારે તરફ ગીચ બગીચાઓ, જળાશય અને અન્ય ઇમારતો આવેલ છે. આ એક પ્રખ્યાત પ્રવાસી સ્થળ છે. આ સ્થળ પોતાની પ્રાચીન ચિત્રકળા માટે પણ વિખ્યાત છે, જે ભારત દેશમાં અજંતા ગુફાઓની યાદ અપાવે છે. તે શ્રીલંકા દેશમાં આવેલ સાત વિશ્વ ધરોહર સ્થળો પૈકીનું એક છે. યુનેસ્કોએ આ સ્થળને 'વિશ્વની આઠમી અજાયબી' જાહેર કરી છે. 
