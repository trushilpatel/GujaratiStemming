ગુજરાત અને ભારતમાં સ્થાન
બાબેન ભારત દેશના પશ્ચિમ ભાગમાં આવેલા ગુજરાત રાજ્યના સુરત જિલ્લામાં આવેલા કુલ ૯ તાલુકાઓ પૈકીના એક એવા બારડોલી તાલુકામાં આવેલું ગામ છે. બાબેન ગામમાં હળપતિ તેમ જ પાટીદારોની વસ્તી રહે છે. આ ગામના વ્યવસાયમાં મુખ્યત્વે ખેતી, ખેતમજૂરી અને પશુપાલન છે. આ ગામમાં ડાંગર, શેરડી, કેળાં, સૂરણ, પપૈયાં, કેરી તેમ જ શાકભાજી જેવાં ખેત-ઉત્પાદનોના પાક લેવામાં આવે છે. ગામમાં પ્રાથમિક શાળા, પંચાયતઘર, આંગણવાડી, તળાવ તેમ જ દુધની ડેરીની સવલતો પ્રાપ્ય છે.
બારડોલીથી કામરેજ તરફ જતાં માત્ર બે કિલોમીટરના અંતરે, રાજ્ય ધોરી માર્ગ પર બારડોલી સુગર ફેક્ટરીની બાજુમાં આ ગામ આવેલું હોવાને કારણે આ ગામ વર્તમાન સમયમાં બારડોલી નગરનો એક ભાગ બની ગયું છે. બાબેન ગામના લોકોએ લોકફાળા દ્વારા ગામના તળાવની આસપાસ પાકા ચણતરના બાંધકામ સાથે સુંદર બગીચો બનાવડાવ્યા છે. આ બગીચા અને તળાવ ખાતે રંગીન લાઇટો મુકવામાં આવેલી છે, જે રાત્રીના સમયે ચાલુ કરવામાં આવે ત્યારે અત્યંત આકર્ષક લાગે છે. આ ઉપરાંત ગામમાં પાકા રસ્તા તેમ જ ભવ્ય પ્રવેશદ્વાર પણ બનાવડાવ્યા છે.
આ ઉપરાંત આ ગામની બાજુમાં આવેલા ઉમરાખ ગામમાં સુંદર મઝાનું શિક્ષણસંકુલ આવેલું છે, જ્યાં અલગ અલગ જાતના અભ્યાસક્રમો ચાલી રહ્યા છે.
