ગુજરાત અને ભારતમાં સ્થાન
રૂપિયાપુરા ભારત દેશના પશ્ચિમ ભાગમાં આવેલા ગુજરાત રાજ્યના ચરોતર પ્રદેશમાં આવેલા આણંદ જિલ્લામાં આવેલા કુલ ૮ તાલુકાઓ પૈકીના એક એવા પેટલાદ તાલુકામાં આવેલું એક ગામ છે. રૂપિયાપુરા ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, ડાંગર, બાજરી, તમાકુ, બટાટા, શક્કરીયાં તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, અંગ્રેજી માધ્યમની માધ્યમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
વર્તમાન સમયમાં આ ગામમાં ઘણા ખેડુતો કેળાં, લીલાં મરચાં. બટાટા તેમ જ અન્ય નવા પાકોની પણ ખેતી કરે છે. આ ગામમાં સત કૈવલ મંદિર આવેલું છે, જે ઘણું સુંદર છે. આ ગામના ઘણા લોકો અમેરિકા, બ્રિટન, કેનેડા, આફ્રિકા તેમ જ આરબ દેશોમાં રોજગારી મેળવવા જઇ ત્યાં જ સ્થાયી થયા છે. આ ઉપરાંત પરદેશમાં ઘણા યુવાનો વધુ અભ્યાસ માટે પણ ગયા છે.
