ગુજરાત અને ભારતમાં સ્થાન
જેનપુર ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર પૂર્વ ભાગમાં આવેલા સાબરકાંઠા જિલ્લામાં આવેલા કુલ ૮ તાલુકાઓ પૈકીના એક એવા પ્રાંતિજ તાલુકામાં આવેલું એક ગામ છે. જેનપુર ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, બાજરી, કપાસ, દિવેલી તેમ જ શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
જેનપુર ગામ તાલુકા મથક પ્રાંતિજથી ૧૨ કિમી અંતરે આવેલું છે. ગામમાં પ્રવેશતા જ મહાકાળી માતાજીનું મંદિર આવે છે જેનું મૂળ આશરે ૩૦૦ વર્ષ જૂનું છે. ગામથી લગભગ ૨ કિમી અંતરે ખારી નદી આવેલી છે જે પથરાળ કિનારો ધરાવે છે.
