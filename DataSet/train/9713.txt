રાજા નાભિરાજ વર્તમાન સમયગાળાના ચૌદમા અને છેલ્લા કુલકર હતા. તેમની ઊંચાઇ ૫૨૫ ધનુષ હતી. તેઓ જૈન ધર્મના પ્રથમ તીર્થંકર ઋષભદેવજીના પિતા હતા.
તેમની રાણીનું નામ મરુદેવી હતું. તિર્થંકર ઋષભદેવના જન્મ પૂર્વે માતા મરુદેવીને ૧૬ સ્વપ્ન દેખાયા હતાં, જેનો અર્થ રાજા નાભિરાજે સમજાવ્યો હતો.
જૈન આગમ અનુસાર સમય ચક્રના બે ભાગ હોય છે: અવસપર્ણી અને ઉત્સપર્ણી. અવસપર્ણીમાં જ્યારે ભોગભૂમિનો અંત થવા લાગે છે, ત્યારે કલ્પવૃક્ષ ખતમ થવા લાગે છે. ત્યારે ૧૪ કુલકર જન્મ લે છે. કુલકર પોતાના સમયના સૌથી બુદ્ધિશાળી વ્યક્તિ હતા. તેઓ લોકોને સંસારી ક્રિયાઓ શીખવે છે.
