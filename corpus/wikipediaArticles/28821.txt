ગુજરાત અને ભારતમાં સ્થાન
ગોરૈયા ભારત દેશના પશ્ચિમ ભાગમાં આવેલા ગુજરાત રાજ્યના મધ્ય ભાગમાં આવેલા અમદાવાદ જિલ્લામાં આવેલા કુલ ૧૧ તાલુકાઓ પૈકીના એક એવા વિરમગામ તાલુકામાં આવેલું એક ગામ છે. ગોરૈયા ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, ડાંગર, બાજરી, કપાસ, દિવેલી તેમ જ શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
ગામમાં માતા ભવાનીનું મંદિર આવેલુ છે. આ ઉપરાંત સ્વતંત્ર નિરંજની અખાડો પણ આવેલ છે. અહીં ૪ જીવતી સમાધિઓ છે. ગામમાં દર વર્ષે ભાદરવા મહિનાનાં પહેલા સોમવારે રાંદલ માતાનો મેળો ભરાય છે.







