ડીસા હવાઇ મથક અથવા ડીસા એરપોર્ટ એ ડીસા, ગુજરાતમાં આવેલું હવાઇ મથક છે જે પાલનપુર રજવાડાના ઉપયોગના મુખ્ય હેતુથી બનાવવામાં આવેલું. આ હવાઇ મથક એરપોર્ટ ઓથોરિટી ઓફ ઇન્ડિયા દ્વારા જાળવવામાં આવે છે.
ફેબ્રુઆરી ૨૦૧૧ના રોજ આ હવાઇ મથક દેશભરના સમાચારપત્રોમાં ચમક્યું હતું જ્યારે સુબ્રમણ્યમ સ્વામીએ દાવો કર્યો હતો કે ર-જી સ્પેક્ટ્રમ કૌભાંડના આરોપી શહિદ બાલવાએ આ હવાઇ મથકનો છૂપી રીતે અને ગેરકાયદેસર ઉપયોગ કર્યો હતો. એરપોર્ટ ઓથોરિટીએ આ દાવાને નકારી કાઢ્યો હતો અને કહ્યું હતું એ આ હવાઇ પટ્ટી છેલ્લાં બે વર્ષથી ખરાબ સ્થિતિને કારણે વપરાઇ નથી અને માત્ર પેરાગ્લાઇડિંગ માટે જ વપરાઇ શકે તેમ છે. આ હવાઇ મથક ૨૦૧૩માં સ્કાય ડાઇવિંગ ‍ માટે વપરાઇ હતી.
સપ્ટેમ્બર ૨૦૧૧માં ભારતીય હવાઇ દળના દક્ષિણ પશ્ચિમ એર કમાન્ડના કમાન્ડર ઇન ચીફ એ કે ગોગોઇએ જાહેરાત કરી હતી કે ડીસા હવાઇમથકને સંપૂર્ણ લશ્કરી હવાઇ મથક તરીકે વિકસાવવાની યોજના સંરક્ષણ મંત્રાલય દ્વારા પસાર કરવામાં આવી છે. ડીસા પાકિસ્તાન સાથેની આંતરરાષ્ટ્રીય સરહદ નજીક હોવાથી તેના વ્યુહત્માક સ્થાન માટે પસંદ કરાયું છે. આ યોજનાનો પ્રથમ તબક્કો રૂપિયા ૩૦૦૦ કરોડના ખર્ચે દેશના હવાઇ માળખાંને મજબૂત કરવાનો એક ભાગ છે.
