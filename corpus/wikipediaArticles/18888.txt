ગુજરાત અને ભારતમાં સ્થાન
કુવાડવા ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર વિસ્તારમાં આવેલા રાજકોટ જિલ્લામાં આવેલા કુલ ૧૧ તાલુકાઓ પૈકીના એક એવા રાજકોટ તાલુકામાં આવેલું એક ગામ છે. રાજકોટ-અમદાવાદ રાષ્ટ્રીય ધોરી માર્ગ નં. ૮-બ રોડ ઉપર ૧૮ કિ.મી.નાં અંતરે આવેલ છે. આ ગામમાં પ્રાથમિક શાળા,માધ્યમિક શાળા,પી.ટી.સી કોલેજ,હોટૅલ મેનેજમેન્ટ કોલેજ, પંચાયતઘર, પોષ્ટ ઓફીસ, દવાખાનું, દુધની ડેરી, પેટ્રોલ પંપ, વગેરે જેવી સગવડો ઉપલબ્ધ થયેલ છે. તેમ જ આ ગામમાં બનતા પેંડા ખુબ જ વખણાય છે. વાંકાનેર જવા માટેનો રસ્તો આ ગામની થોડે આગળથી જ વળે છે. 
આ ગામમાં ખેતી, પશુપાલન અને ઉધોગ મુખ્ય વ્યવસાય છે. ઘઉં, ડાંગર, બાજરો, કપાસ,જીરૂ, મગફળી અને શાકભાજી આ ગામનાં ખેત-ઉત્પાદનો છે. આ ગામમાં કપાસ માટેની જીનીંગ મીલો પણ આવેલી છે.આ ગામની નજીક ગાયત્રી મંદીર અને ત્રીમંદીર જોવાલાયક સ્થળ છે. વોટર પાર્ક પણ જાણીતુ છે.






