ગુજરાત અને ભારતમાં સ્થાન
કાકર ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર ભાગમાં આવેલા બનાસકાંઠા જિલ્લામાં આવેલા કુલ ૧૨ તાલુકાઓ પૈકીના એક એવા કાંકરેજ તાલુકામાં આવેલું એક ગામ છે. કાકર ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, વરિયાળી, બાજરી, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
કાકર કાંકરેજ વિસ્તારનું પ્રાચીન પાટનગર હતું. તે "કંકાવટી" તરીકે ઓળખાતું હોવાનું મનાય છે. તે બોમ્બે પ્રેસિડેન્સીની પાલનપુર એજન્સી હેઠળ આવતું હતું, જે ૧૯૨૫માં બનાસકાંઠા એજન્સી બની. ૧૯૪૭માં ભારતની સ્વતંત્રતા પછી તે પ્રથમ બોમ્બે રાજ્ય અને ગુજરાત મહારાષ્ટ્ર અલગ થયા પછી ૧૯૬૦માં તે ગુજરાત રાજ્યના બનાસકાંઠા જિલ્લામાં આવ્યું.
ગામમાં જૈન દેરાસર આવેલું છે, જેની કોતરણીમાં ગ્રીક કળાની ઝલક જોવા મળે છે. જયારે સમગ્ર મંદિરોમાં ચાલુક્ય અને જૈન શૈલીઓ જોવા મળે છે. ભીંત કોતરણીની શૈલી સિદ્ધપુર, પાટણ અને મોઢેરાના મંદિરો જેવી જ છે. પુરુષ અને સ્ત્રીઓના શિલ્પો માથામાં ચોક્કસ વસ્ત્રો ધરાવે છે અને પુરુષોના પગમાં હેસિયન કહેવાતા પગરખાં જોવા મળે છે.
અહીં સમોર દેવીનું ધામ આવેલું છે. ગામમાં એક પૌરાણિક વાવ પણ આવેલી છે.
 આ લેખ Gazetteer of the Bombay Presidency: Cutch, Palanpur, and Mahi Kantha. Government Central Press. ૧૮૮૦. p. 342. Check date values in: |year= માંથી પબ્લિક ડોમેઇનમાં રહેલું લખાણ ધરાવે છે.
