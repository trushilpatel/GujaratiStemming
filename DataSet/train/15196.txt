લિપુલેખ લા અથવા લિપુલેખ ઘાટ હિમાલય પર્વતમાળા પસાર કરવા માટેનો એક પર્વતીય ઘાટ છે, જે નેપાળના દારચુલા જિલ્લાને તિબેટના તકલાકોટ શહેર સાથે જોડે છે. આ પ્રાચીનકાળથી વેપારીઓ અને તીર્થ યાત્રાળુઓ દ્વારા ભારત ,નેપાળ અને તિબેટ વચ્ચે આવનજાવન માટે ઉપયોગમાં લેવામાં આવે છે. આ ઘાટ ભારતમાંથી ઉત્તરાખંડ રાજ્યના ધારચુલા થઈને કૈલાસ પર્વત અને માન સરોવર યાત્રા જનારા પ્રવાસીઓ દ્વારા ખાસ કરીને ઉપયોગમાં લેવામાં આવે છે.
નોંધ કરો કે 'લા' શબ્દ તિબેટીયન ભાષામાં એનો અર્થ 'ઘાટ' એમ થાય છે. ખરેખર આ ઘાટને લિપુલેખ લા અથવા લિપુલેખ દર્રા અથવા લિપુલેખ પાસ પણ કહી શકાય. આને લિપુલેખ લા ઘાટ કહેવું એ 'ઘાટ' શબ્દનું પુનરાવર્તન છે, પરંતુ તેનો ઉપયોગ હજુ પણ પ્રચલિત છે.
