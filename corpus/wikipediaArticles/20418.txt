ઈન્ડીગો એક ભારતીય એરલાઇન કંપની છે. જેનું મુખ્યાલય ભારતના ગુડગાંવ પ્રદેશમાં સ્થિત છે. આ એક પ્રકારની સુગમ દર વાળી યાત્રી સેવા છે તથા ભારતની સૌથી વિશાળ વિમાની સેવા છે. જે એરલાઈનનો માર્કેટ શેર ફેબ્રુઆરી ૨૦૧૪ ના આંકડા અનુસાર ૩૦.૩% છે. ઈન્ડીગો કંપની ભારતમાં સૌથી ઝડપથી વિકસી રહેલી સૌથી ઓછી દરની યાત્રી સેવા છે. પોતાની નવી ૭૮ એરબસ એ૩૨૦ એરક્રાફ્ટના કાફલા સાથે ૩૬ વિભિન્ન સ્થાનો માટે રોજની ૪૮૫ ફ્લાઈટોની સેવા આપી રહી છે.
ઈન્ડીગોની શરૂઆત ઈ.સ. ૨૦૦૬ ની શરૂઆતમાં ઇન્ટરગ્લોબ એન્ટરપ્રાઈઝના રાહુલ ભાટિયા તથા રાકેશ એસ. ગંગવાલ દ્વારા કરવામાં આવી હતી. જે કે અમેરિકામાં રેહતા ભારતીય છે. આ એરલાઇન્સનો ૫૧.૧૨% સ્ટાફ ઇન્ટરગ્લોબની પાસે છે ઉપરાંત ૪૮% સ્ટાફ ગંગવાલની વર્જિનિયા સ્થિત કંપની "કૈલમ ઇન્વેસ્ટમેન્ટ" ની પાસે છે. ફેબ્રુઆરી ૨૦૧૨ સુધી ઈન્ડીગો કંપની તીવ્ર ગતિ સાથે વિકાસ કરી રહી હતી અને સાથે સાથે કંપનીના લાભમાં પણ વૃદ્ધિ થઇ રહી હતી. ઈન્ડીગોએ કિંગફિશરને પ્રથમ સ્થાનેથી હટાવીને પોતાનું સ્થાન ટોચ પર કાયમ કર્યું છે, કિંગફિશર હવે બીજા ક્રમની સૌથી મોટી વિમાની સેવા છે.
ઈન્ડીગો એરલાઈન ભારત તથા અન્ય દેશોમાં પોતાના ૩૬ લક્ષ્યો માટે રોજની ૪૮૫ ઉડાનો સાથે પોતાની સેવા પ્રદાન કરતી રહે છે. પાંચ વર્ષના સંચાલન પછી જાન્યુઆરી ૨૦૧૧ માં ઈન્ડીગોને પોતાની ઉડાન વિદેશોમાં ભરવા માટેનું લાઇસન્સ મળી ગયું. ઈન્ડીગોની પ્રથમ આંતરરાષ્ટ્રીય વિમાની સેવાની શરૂઆત ૧ સપ્ટેમ્બર ૨૦૧૧ના રોજ દુબઈ થી દિલ્હી માટે કરવામાં આવી હતી. પછીના થોડાક જ સમયમાં આ આંતરરાષ્ટ્રીય સેવા બેંકોક, સિંગાપુર, મસ્કટ તથા કાઠમંડુ માટે નવી દિલ્હી અને મુંબઈથી શરૂ કરવામાં આવી ગઈ.
આ વિમાની સેવાની સૌથી મોટી વિશિષ્ટતા આની રેમ્પ સેવા છે. અપંગ લોકોની સગવડને ધ્યાનમાં લઈને આમાં રેમ્પની સગવડને એવી રીતે બનાવવામાં આવી છે કે લોકો પોતાની વ્હીલ ચેર પર બેસીને જ વિમાનની અંદર આરામથી જઈ શકે છે.
ઈન્ડીગોના કાફલામાં નીચે પ્રમાણે વિમાનોનો સમાવેશ થયેલો છે:
ઈન્ડીગો કાફલો
ઓછ દર વાળી સેવા હોવાને લીધે ઈન્ડીગોની કોઈ પણ વિમાની સેવામાં બિઝનેસ ક્લાસ તથા ફર્સ્ટ ક્લાસ વિભાગની સેવા ઉપલબ્ધ રાખવામાં આવી નથી. આ વિમાનમાં માત્ર સસ્તી સીટોની જ સેવાઓ ઉપલબ્ધ છે. પોતાના ભાડાને ઓછું કરવા માટે ઈન્ડીગો કોઈ પણ પ્રકારના વિનામૂલ્યે ભોજનની સગવડ ઉડાન દરમ્યાન પ્રદાન કરતી નથી. પરંતુ આમાં મુલ્ય ચૂકવીને ઘણાં પ્રકારનાં સાધન ખરીદવાની સગવડ ઉપલબ્ધ છે.ઈન્ડીગો પ્રીમિયમ સેવા પણ આપે છે, જેમાં કે વધારે પૈસા આપવા વાળા યાત્રીઓને અન્ય સેવાઓ પણ મળી શકે. જેમ કે, વિમાનની અંદર જ ભોજનની વ્યવસ્થા અને પેહલાથી જ રિઝર્વ સીટ.
