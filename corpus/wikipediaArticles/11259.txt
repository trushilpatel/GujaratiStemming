ગુજરાત અને ભારતમાં સ્થાન
મઢી ભારત દેશના પશ્ચિમ ભાગમાં આવેલા ગુજરાત રાજ્યના સુરત જિલ્લામાં આવેલા કુલ ૯ તાલુકાઓ પૈકીના એક એવા બારડોલી તાલુકામાં આવેલું ગામ છે. મઢી ગામમાં ચૌધરી, ગામિત, હળપતિ, પાટીદારો તેમ જ અન્ય વેપારી વર્ગની વસ્તી રહે છે. આ ગામના વ્યવસાયમાં મુખ્યત્વે ખેતી, ખેતમજૂરી અને પશુપાલન છે. આ ગામમાં ડાંગર, શેરડી, કેળાં, સૂરણ, પપૈયાં, કેરી તેમ જ શાકભાજી જેવાં ખેત-ઉત્પાદનોના પાક લેવામાં આવે છે. ગામમાં પ્રાથમિક શાળા, માધ્યમિક શાળા, મહાવિદ્યાલય, પંચાયતઘર, આંગણવાડી તેમ જ દુધની ડેરીની સવલતો પ્રાપ્ય છે.
મઢી સુરત-ભુસાવળ ટાપ્ટી લાઇન પરનું રેલ્વે સ્ટેશન છે, જે બારડોલી અને વ્યારા સ્ટેશન વચ્ચે આવે છે. અહીંથી વાપી-શામળાજી રાજ્ય ધોરી માર્ગ નં. ૫ અ પસાર થાય છે. અહીં ખાંડ બનાવવાનું કારખાનું આવેલું છે, જે સહકારી ધોરણે ચાલે છે. મઢીની ખમણી આખા સુરત જિલ્લામાં વખણાય છે.

