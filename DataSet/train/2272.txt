ગુજરાત અને ભારતમાં સ્થાન
ખાંગણ ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર ભાગમાં આવેલા બનાસકાંઠા જિલ્લામાં આવેલા કુલ ૧૪ તાલુકાઓ પૈકીના એક એવા ધાનેરા તાલુકામાં આવેલું એક ગામ છે. ખાંગણ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, વરિયાળી, બાજરી, કપાસ, રજકો, રાયડો, એરંડો, કપાસ, તમાકુ તેમ જ અન્ય શાકભાજીના પાકની ખેતી કરવામાં આવે છે.
ખાંગણ ગામની ગ્રામપંચાયત વિરોલ ગામ સાથે જોડાયેલી છે. બંને ગામ ભેગા મળીને એક ગ્રામપંચાયત બનાવે છે. 
ખાંગણ ગામની સરહદો ખીંમત, ભાટરામ, અાલવાડા, વાછડાલ ગામો સાથે જોડાયેલી છે. ગામની નજીકનું મોટું શહેર ધાનેરા છે, જે તાલુકામથક પણ છે, તે ગામથી ૨૦ કિ.મી.ના અંતરે આવેલું છે. આ ઉપરાંત પાંથાવાડા ૧૬ કિમી અને ડીસા ૪૦ કિમી અંતરે આવેલાં છે.
આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે. ગામમાં સીપુ બંધમાંથી પાણીની સગવડ પુરી પાડવામાં આવે છે. ગામમાં પાણીની એક ભૂગર્ભ ટાંકી અને બે મોટી ટાંકીઓ આવેલ છે. ગામની ડેરીમાં દૂધનો સંગ્રહ કરવા માટેની ટાંકી પણ છે.
