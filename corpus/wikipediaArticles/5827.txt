Saraca indica Linnaeus
અશોક મધ્યમ કદનું સદાહરિત સુંદર દેખાતું વૃક્ષ છે. આ વૃક્ષનું થડ કથ્થાઈ, ખરબચડું અને ડાળીઓ બરડ હોય છે. દેખાવમાં આંબા જેવું, પાન સંયુક્ત, ચળકાટ મારતાં અને     નીચેની તરફ લટકતાં હોય છે. નવાં પર્ણો ચીકણાં, તામ્રવર્ણોવાળાં, કુમળાં, ચળકાટ મારતાં, ગુલાબી કથ્થાઈ રંગના અને નીચેની તરફ લટકતાં હોય છે. આ વૃક્ષનાં ફૂલની ગણતરી સુંદર ફૂલો તરીકે કરવામાં આવે છે. અશોકનાં ફૂલો ગુચ્છાદાર, લાલ, પીળા, નારંગી બદલાતાં રંગનાં મિશ્રણમાં અને સુગંધિત હોય છે, જે જાન્યુઆરીથી અપ્રિલ માસ સુધી લાગે છે.
