ગુજરાત અને ભારતમાં સ્થાન
ભાંડુ ભારત દેશના પશ્ચિમ ભાગમાં આવેલાં ગુજરાત રાજ્યના ઉત્તર ભાગમાં આવેલા મહેસાણા જિલ્લામાં આવેલા કુલ ૧૦ તાલુકાઓ પૈકીના એક એવા વિસનગર તાલુકામાં આવેલું એક ગામ છે. ભાંડુ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, વરિયાળી, બાજરી, કપાસ, દિવેલી તેમ જ શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય છે.
આ ગામ બારોટ જ્ઞાતિએ વસાવેલું માટે પહેલા તેનું નામ ભાટાવાડુ હતું જે અપભ્રંશ થઈને ભાંડુ થયું.
ગામમાં યોગેશ્વર મહાદેવનું મંદિર આવેલું છે.
ભાંડુ ગામમાં મહેસાણા હાઇવે નજીક લાલજીભાઈ ચતુરભાઈ ઇન્સ્ટિટ્યુટ ઓફ ટેકનોલોજી આવેલી છે જ્યાં ઇજનેરી વિદ્યાશાખાના અભ્યાસક્રમો ચાલે છે.
