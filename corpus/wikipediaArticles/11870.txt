વિરપુર તાલુકો ગુજરાત રાજ્યના મહીસાગર જિલ્લાનો તાલુકો છે. વિરપુર આ તાલુકાનું મુખ્ય મથક છે.
આ તાલુકામાં મુખ્યત્વે કપાસ, દિવેલી, વરિયાળી, મકાઈ તેમ જ બાજરીના પાકો ખેત ઉત્પાદનરૂપે લેવામાં આવે છે.
પ નવેમ્બર, ૧૯૯૭ના રોજ બાલાસિનોર તાલુકામાંથી વિરપુર તાલુકો જુદો પાડવામાં આવેલો. ૧૫મી ઓગસ્ટ, ૨૦૧૩ના રોજ મહીસાગર જિલ્લાની રચના થતા તેનો સમાવેશ ખેડા જિલ્લામાંથી મહીસાગર જિલ્લામાં કરવામાં આવ્યો.
વિરપુર તાલુકામાં કુલ રેવન્‍યુ ગામો પ૪ તેમ જ ૩૦ ગ્રામ પંચાયતો આવેલી છે.






