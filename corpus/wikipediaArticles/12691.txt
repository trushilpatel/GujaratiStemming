
ગુજરાત અને ભારતમાં સ્થાન
ટિંબરવા ભારત દેશના પશ્ચિમ ભાગમાં આવેલા ગુજરાત રાજ્યના મધ્ય ભાગમાં આવેલા વડોદરા જિલ્લામાં આવેલા શિનોર તાલુકામાં આવેલું એક ગામ છે. ટિંબરવા ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે કપાસ, તુવર તેમ જ શાકભાજીના પાકની ખેતી કરવામાં આવે છે. આ ઉપરાંત કેટલાક લોકો પિયતની સગવડ મેળવી શેરડી, કેળાં, ડાંગર વગેરેની ખેતી પણ કરે છે. આ ગામમાં પ્રાથમિક શાળા, માધ્યમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
આ ગામ સાધલીથી કાયાવરોહણ જતા પાકા સડક માર્ગ પર આવેલું છે. અહીંથી દક્ષિણ દિશામાં આવેલા મોટા ગામ સાધલીનું અંતર ૪ કિલોમીટર જેટલું છે, જ્યાં લોકો નાનીમોટી વસ્તુ ખરીદવા માટે જાય છે. ગામમાં જલારામ મંદિર આવેલું છે. ગામની દક્ષિણ દિશામાંથી સરદાર સરોવર યોજનાની નહેર પસાર થાય છે.
