ખરેરા નદી એ ભારત દેશના પશ્ચિમ ભાગમાં આવેલા ગુજરાત રાજ્યના દક્ષિણ ભાગમાં આવેલા નવસારી જિલ્લામાંથી વહે છે. મહારાષ્ટ્ર રાજ્ય સાથેની ગુજરાત રાજ્યના સરહદી વિસ્તારમાં વાંસદા તાલુકામાં આવેલ ટેકરીઓમાંથી નીકળતી આ નદી અંબિકા નદીની ઉપનદીઓ પૈકીની એક છે. આ નદી બીલીમોરા નજીક અંબિકા નદીમાં મળી જાય છે.
આ નદી પર કેલીયા ગામ નજીક કેલીયા જળાશય યોજના હેઠળ બંધ બાંધવામાં આવ્યો છે. આ બંધ વાંસદા તેમ જ ચિખલી તાલુકામાં સિંચાઈનો અગત્યનો સ્ત્રોત છે.
