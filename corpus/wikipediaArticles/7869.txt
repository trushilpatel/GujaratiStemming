ગુજરાત અને ભારતમાં સ્થાન
વંકાલ ભારત દેશના પશ્ચિમ ભાગમાં આવેલા  ગુજરાત રાજ્યના દક્ષિણ ભાગમાં આવેલા તથા વલસાડ જિલ્લાનું વિભાજન કરી નવા બનાવવામાં આવેલા નવસારી જિલ્લામાં આવેલ કુલ ૬ તાલુકાઓ પૈકીના એક એવા ચિખલી તાલુકામાં આવેલું એક ગામ છે. વંકાલ ગામમાં આંગણવાડી, પ્રાથમિક શાળા, માધ્યમિક શાળા, દુધની ડેરી, પંચાયતઘર જેવી સગવડો ઉપલબ્ધ થયેલ છે. આ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ઉપરાંત ગામના કેટલાક લોકો નોકરી કે ધંધો કરવા માટે પરદેશમાં પણ જઇને વસ્યા છે. આ ગામમાં મુખ્યત્વે ડાંગર, શેરડી, કેરી, ચીકુ તેમ જ શાકભાજીના પાકની ખેતી કરવામાં આવે છે. 
આ ગામમાં મુખ્યત્વે કોળી પટેલ તેમ જ આદિવાસી લોકો વસવાટ કરે છે. વંકાલ ગામ બીલીમોરા-ચિખલી રાજ્ય ધોરી માર્ગ પર આવેલું છે, જે બીલીમોરાથી આશરે પ કિલોમીટર અને તાલુકામથક ચિખલીથી પણ પ કિલોમીટરના અંતરે આવેલું છે. વંકાલથી સૌથી નજીકનું રેલ્વે સ્ટેશન બીલીમોરા છે અને સૌથી નજીકનું વિમાન મથક સુરત ખાતે આવેલું છે. 
