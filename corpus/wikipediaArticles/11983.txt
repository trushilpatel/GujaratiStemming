સ્લીપિંગ બ્યૂટી  ની આ સૌપ્રથમ વાર્તા છે.
પેરાઉલ્ટની આવૃત્તિ વધુ જાણીતી છે, તેવા સમયે જૂની આવૃત્તિ, “સન, મૂન, એન્ડ તાલિયા”ની વાર્તાનો 1634મા પ્રસિદ્ધ થયેલી ગિયામ્બાટ્ટિસ્તા બેઝાઇલની પેન્ટામિરોન માં સમાવેશ થયો હતો. 1959ની વોલ્ટ ડિઝનીની એનિમેશન ફિલ્મથી સ્લિપીંગ બ્યૂટી અંગ્રેજીભાષી વિશ્વમાં ખૂબ જાણીતી બની ગઇ. આ ફિલ્મ જેટલી ચાઇકોસ્કીના બેલે પરથી આધારિત હતી તેટલી જ પેરાઉલ્ટની વાર્તા પર પણ આધારિત હતી.
પેરાઉલ્ટની કથાના મુખ્ય ઘટકો બે ભાગમાં વહેંચાયેલા છે. કેટલીક પરંપરાગત માન્યતાઓ અનુસાર આ વાર્તાઓ વાસ્તવમાં જુદી જુદી વાર્તા હતી જે બાદમાં ગ્રિમ્સની આવૃત્તિમાં આવી અને ત્યારપછી બેઝાઇલ અને પેરાઉલ્ટની વાર્તાઓમાં સાથે આવી.
લાંબા સમયથી જેની તમન્ના હતી તેવી એક રાજકુમારી અરોરાના નામકરણ વખતે ગોડમધર તરીકે પરીઓને આમંત્રિત કરવામાં આવી, જેમણે આ રાજકુમારીને સુંદરતા, સમજશક્તિ અને સંગીતની આવડત જેવી ભેટો આપી. જો કે, એક દુષ્ટ પરી હતી જેણે દુર્લક્ષ સેવીને આ રાજકુમારીને ભેટરૂપે જાદુ કર્યો અને કહ્યું કે જ્યારે આ રાજકુમારી પુખ્ત વયની થશે, ત્યારે તે પોતાની આંગળીઓ એક કાંતવાની ત્રાકમાં નાખશે અને મૃત્યુ પામશે. એક સારી પરી હતી, જે દુષ્ટ પરીએ કહેલું સુલ્ટાવવામાં અસમર્થ હતી, તેમ છતાં તેણે કહ્યું કે આ રાજકુમારી મૃત્યુ પામવાની બદલે એકસો વર્ષ સુધી નિદ્રામાં સરી જશે, અને એક રાજકુમાર પોતાના સાચા પ્રેમનું ચુંબન કરીને જગાડશે ત્યા સુધી તે નિંદ્રામાં રહેશે. 
રાજાએ પોતાના રાજ્યમાં તકલી કે ત્રાક રાખવા ઉપર મનાઇ ફરમાવી અને જો કોઇની પાસે તે મળી આવે તો તેને મોતને હવાલે કરાવાની જાહેરાત કરી, પરંતુ તે પોકળ હતી. રાજકુમારી જ્યારે પંદર અથવા સોળ વર્ષની હતી ત્યારે તેણે કિલ્લાના એક મિનારામાં એક પ્રૌઢ સ્ત્રીને મળવાનું થયું, જે ત્રાક ઉપર કાંતી રહી હતી. આ અજાણી કામગીરી જોઇને રાજકુમારીએ તેના ઉપર હાથ અજમાવ્યો અને અટળ અકસ્માત સર્જાયો. દુષ્ટ પરીનો શ્રાપ પૂરો થયો. સારી પરી પરત ફરી અને કિલ્લામાં દરેકજણને નિંદ્રાવશ કરી દીધા. કિલ્લાની આસપાસ જંગલી ગુલાબના જંગલો બહારના વિશ્વથી આ કિલ્લાનું રક્ષણ કરતા હતા : કોઇ પણ જીવિત માણસ આ જંગલોમાંથી કાંટાળી ઝાડીમાંથી પસાર થવાની કોશિશ કરી શકે નહીં. 
એકસો વર્ષ પસાર થઇ ગયા બાદ, આ રાજકુમારીની વાર્તા સાંભળ્યા બાદ એક રાજકુમાર જંગલી ગુલાબનું જંગલ ભેદીને કિલ્લામાં પ્રવેશ્યો. રાજકુમારીની સુંદરતા જોઇ તે દિગ્મુઢ થઇ ગયો અને તેણીની નજીક ઘુંટણિયે બેસી પડ્યો. રાજકુમારે તેને ચુંબન કર્યું, ત્યારપછી રાજકુમારી જાગી, ત્યારપછી કિલ્લાના દરેકજણ જાગ્યા અને પોતે જ્યાંથી અટકી ગયા હતા ત્યાંથી આગળ ચાલવા લાગ્યા... અને, આધુનિક આવૃત્તિઓમાં, બ્રધર્સ ગ્રિમ્સથી લઇને તમામ આવૃત્તિઓમાં જણાવ્યા પ્રમાણે, બધાએ સુખેથી જીવન પસાર કર્યું. 
નિંદ્રામાંથી જાગેલા શાહી કાર્યકરે રાજકુમારી અને રાજકુમાર જ્હોનનાં ગુપ્ત રીતે લગ્ન કરાવ્યા. રાજકુમાર જ્હોને રાજકુમારીની મુલાકાત લેવાનું ચાલુ રાખ્યું. રાજકુમારી તેના બે બાળકો લ’ઔરોર અને લી જોયર ની માતા બની. રાજકુમારે પોતાની ઓગરે વંશની માતાથી આ વાત છૂપી રાખી. એક દિવસ રાજકુમાર રાજા બન્યો, અને પોતાની પત્ની અને બાળકોને પોતાની રાજધાનીમાં લઈ આવ્યો અને પોતાની રાણી માતાના ભવનમાં રાખ્યાં, અને રાજકુમાર પોતાના પડોશી સમ્રાટ કોન્ટેલાબ્યુટ ની સામે યુદ્ધ કરવા નીકળી પડ્યો.
ઓગરે વંશની રાણી માતાએ યુવાન રાણી અને બાળકોને કોઇ જોઇ ન શકે તેવા એક લાકડાનાં ઘરમાં મોકલી આપ્યા, અને પોતાના રાત્રિ ભોજન માટે બાળકને સોસ રોબર્ટ સાથે રાંધીને પીરસવાનો પોતાના રસોઇયાને હુકમ આપ્યો. દયાળું રસોઇયાએ બાળકને બદલે એક ઘેંટાના બચ્ચાને પીરસ્યું, રાણીમાતાને આનાથી સંતોષ થયો. તેણે હવે બાળકીની માગ કરી, પરંતુ રસોઇયાએ પેલા શ્રેષ્ઠ સોસ સાથે યુવાન બકરી રાંધીને પીરસી. ત્યારબાદ રાણીએ યુવાન રાણીને રાંધીને પીરસવા રસોઇયાને જણાવ્યું. યુવાન રાણીએ પોતાનું ગળું કાપવાની માગ કરી, જેથી તે પોતાના બાળકોને મળી શકે. યુવાન રાણીની ધારણા હતી કે તેના બાળકો મૃત્યુ પામ્યાં છે. રસોઇયાના નાનકડાં ઘરમાં ગુપ્ત રીતે યુવાન રાણી અને બાળકોનું હૃદયદ્રાવક મિલન થયું. યુવાન રાણીને બદલે સોસ રોબર્ટ સાથે પીરસવામાં આવેલી હરિણીને ખાઇને રાણીમાતાને સંતોષ થયો. યુવાન રાણીએ ટૂંક સમયમાં જ એક ઉપાય શોધી કાઢ્યો અને તેણે મહેલના આંગણામાં ઝેરી સાપ તથા અન્ય ઝેરી જીવો વડે ખદબદતા વરંડામાં એક ટબ બનાવ્યું. અણીના સમયે જ રાજા પરત ફર્યો. ઊઘાડી પડી ગયેલી ઓગરે રાણી પોતે બનાવેલા ખાડામાં જ પડી ગઇ અને દરેક જણાએ સુખેથી જીવન વીતાવ્યું.
પેરાઉલ્ટએ બેઝાઇલની “સોલ, લ્યુના, ઇ તાલિયા”નાં ટોનમાં ફેરફાર કર્યો હતો. ટોનનાં ફેરની સિવાયનો વાર્તામાં સૌથી નોંધપાત્ર ભેદ એ હતો કે રાજકુમારીની નિંદ્રા શ્રાપને લીધે સર્જાઈ નહોતી, પણ તેની ભવિષ્યવાણી થઇ હોય છે; બીજો ભેદ એ હતો કે રાજા તાલિયાને ચુંબન કરીને નિંદ્રામાંથી જગાડતો નથી, પણ તેની ઉપર બળાત્કાર ગુજારે છે, અને જ્યારે રાજકુમારી બે બાળકોને જન્મ આપે છે, ત્યારે એક બાળક રાજકુમારીની આંગળી ચૂસે છે, જેના લીધે રાજકુમારીને નિંદ્રાવશ રાખનારો ફ્લેક્સ બહાર નીકળી આવે છે, જેના લીધે રાજકુમારી જાગે છે; આ ઉપરાંત અન્ય ભેદ એ છે કે રાજકુમારીને અન્ય જગ્યાએ મોકલનાર અને તેના તથા તેના બાળકોને આરોગવાનો પ્રયાસ કરનાર સ્ત્રી રાજાની માતા નહી પણ તેની ઇર્ષાળુ પત્ની હોય છે. રાજકુમારીની સાસુમાં ઇર્ષાનું પ્રમાણ ઓછું હોય છે, અલબત્ત બન્ને પરીકથામાં સાસુ ઇર્ષાળુ તો છે જ.
આ કથામાં અગાઉના કેટલાક તત્વોનો પણ સમાવેશ થયો છે. મધ્યયુગીન પરંપરાવાળી પ્રેમકથા પર્સિફોરેસ્ટ, ઝીલેન્ડાઇન નામની રાજકુમારી ટ્રોયલસ નામનાં એક પુરૂષના પ્રેમમાં પડે છે. તેણીના પિતા પેલાને રાજકુમારીને લાયક સાબિત કરવા માટે કામ ચીંધે છે, અને પ્રેમી જ્યારે કામે ગયો હોય છે તે દરમિયાન, ઝીલેન્ડાઇન જાદુને વશ થઇને નિંદ્રામાં સરી પડે છે; જ્યારે તેમનું બાળક જન્મે છે, ત્યારે તે રાજકુમારીને નિંદ્રાવશ રાખનારું ફ્લેક્સ તેની આંગળીમાંથી બહાર કાઢે છે. પ્રેમી જે વિંટી છોડીને ગયો હતો તેને જોઇને રાજકુમારીને ભાન થાય છે કે આ બાળકનો પિતા ટ્રોયલસ છે; પ્રેમી પોતાની સાહસયાત્રા પરથી પાછો ફરીને તેની સાથે લગ્ન કરે છે. 
આ સિવાય પેનૌલ્ટની વાર્તા ઉપર વોલ્સુંગા સાગા ની સ્લીપિંગ બ્રાઇનહિલ્ડની વાર્તાનો તથા પ્રારંભિક સંતસ્વરૂપ ખ્રિસ્તી સ્ત્રીઓની પીડાજનક કથાઓનો પણ પ્રભાવ છે. હકીકતમાં બ્રિનહિલ્ડના અસ્તિત્વએ બ્રધર્સ ગ્રિમને તેમના કામની બાદની આવૃત્તિઓમાં તેને દૂર કરવાના સ્થાને વાર્તાનો સમાવેશ કરવા સમજાવ્યું હતું. તેમણે પેરાઉલ્ટની વાર્તા પરથી વાર્તાઓ તૈયાર કરી હતી.
વાર્તાના બીજો ભાગ, કે જેમાં રાજકુમારી અને તેના બાળકોને મોતના મુખમાં ધકેલી દેવામાં આવે છે, પણ વાસ્તવમાં તેઓ છુપાયેલા હોય છે, તે ભાગમાં સેંટ જિનેવીયેવનો પ્રભાવ હોઇ શકે છે.
આ પરી કથાને આરને-થોમસન પ્રકાર 410 તરીકે વર્ગીકૃત કરવામાં આવી છે.
રાજકુમારીનું નામ ભિન્ન રહ્યું છે. સન, મૂન એન્ડ તાલિયા માં, રાજકુમારીનું નામ તાલિયા છે . પેરાઉલ્ટએ આ નામ કાઢી નાખીને, તેણીનું કોઇ નામ રાખ્યું નથી, અલબત્ત રાજકુમારીની બાળકીનું નામ લી’ઔરોર રાખ્યું છે. બ્રધર્સ ગ્રિમે 1812ના પોતાના સંગ્રહમાં રાજકુમારીનું નામ “બ્રાયર રોઝ” રાખ્યું હતું. આ ફેરફારને ડિઝનીએ પોતાની ફિલ્મમાં પણ અપનાવ્યો હતો, તેમાં પણ તેનું નામ ઔરોરા હતું. ટેલિસ્ટોરી પ્રેઝન્ટ્સમાં જ્હોન સ્ટેજીયને રાજકુમારીનું નામ “રોઝબડ” રાખ્યું હતું. 
બ્રધર્સ ગ્રિમે પોતાના સંગ્રહ માં એક નવો પ્રકાર, બ્રાયર રોઝ નો ઉમેરો કર્યો હતો. પેરાઉલ્ટ અને બેઝાઈલે રજૂ કરેલો અંત હવે સામાન્ય થઇ ગયો હોવાથી આ વાર્તાને ટૂંકી કરવામાં આવી હતી અને તેમાં રાજકુમારના આગમન સાથે વાર્તા પૂરી થાય છે. ગ્રિમની વાર્તાના કેટલાક ભાષાંતરમાં રાજકુમારીનું નામ રોઝામન્ડ આપવામાં આવ્યું છે. એવું મનાય છે કે બ્રધર્સે આ વાર્તા પેરાઉલ્ટની આવૃત્તિ પરથી ઉતરી આવેલી હોવાના કારણોસર આ વાર્તાને નકારી કાઢી હતી, પરંતુ બ્રાઇનહિલ્ડ વાર્તાની ઉપસ્થિતિને કારણે તેઓ એક સત્તાવાર જર્મન કથા તરીકે આનો સમાવેશ કરવા તૈયાર થયા. હજુ સુધી, તે વાર્તાના જર્મન પ્રકાર તરીકે જ ઓળખાય છે, અલબત્ત તેમાં પેરાઉલ્ટનો પ્રભાવ તો છે જ.
પોતાની વાર્તાઓની પ્રથમ આવૃત્તિમાં બ્રધર્સ ગ્રિમે એક ખંડિત પરીકથા, ધી એવિલ મધર-ઇન-લૉ નો પણ સમાવેશ કર્યો હતો. આ વાર્તા બે બાળકોની માતાના લગ્ન સાથે શરૂ થાય છે અને પેરાઉલ્ટની કથાના બીજા ભાગમાં નિરૂપણ કરાયા પ્રમાણે, તેની સાસુ સૌપ્રથમ તેના બાળકોને અને ત્યારપછી નાયિકાને આરોગવાનો પ્રયાસ કરે છે. પેરાઉલ્ટની આવૃત્તિથી વિપરીત, નાયિકા પોતે જ ડિશમાં કોઇ પ્રાણીને ભેળવી દેવાનું સૂચન કરે છે. પોતાના બાળકોને પોતે રડતાં રોકી શકશે નહીં અને સાસુના ધ્યાનમાં બાળકોનો અવાજ આવી જશે તેવી નાયિકાની ચિંતા સાથે વાર્તાના આ ભાગનો અંત આવે છે. ફ્રેન્ચ ભાષાનું પ્રભુત્ત્વ ધરાવતી ઘણી જર્મન વાર્તાઓની જેમ તેની બાદમાં આવૃત્તિ પ્રસિદ્ધ થઇ ન હતી.
ઇટાલો કેલ્વિનોએ ઇટાલિયન ફોકટેલ્સ માં એક પ્રકાર ઉમેર્યો હતો. આ પ્રકારમાં નાયિકાની નિંદ્રાનું કારણ તેની માતાની બેવકૂફીભરી ઇચ્છા હોય છે. તેને એક જ પૂત્રી હોત તો પણ તેને તેની પુત્રીનું પંદર વર્ષની ઉંમરે ત્રાકમાં આંગળી આવી જઇને મૃત્યુ પામવાની કોઇ દરકાર ન હતી. પેન્ટામીરોન માં જણાવવામાં આવ્યા પ્રમાણે, નાયિકાની નિંદ્રાવસ્થામાં રાજકુમાર તેની ઉપર બળાત્કાર ગુજારે છે, નાયિકા બે બાળકોને જન્મ આપે છે અને તેમાનું એક બાળક નાયિકાની આંગળી ચૂસીને તેને નિંદ્રાવશ રાખનારું તત્વ બહાર ખેંચી કાઢે છે, ત્યારબાદ નાયિકાની નિંદ્રા તૂટે છે. નાયિકાના બાળકોને ખતમ કરવાનો પ્રયાસ કરનારી રાજાની માતા નહી પણ તેની પત્ની હોય છે તે બાબતને ઈટાલોએ યથાવત રાખી છે, પરંતુ એવો ઉમેરો કર્યો છે કે તે પોતે બાળકોને ખાવા માગતી નહોતી પણ તે રાજાને પીરસવા માગતી હતી. ઈટાલોનું વર્ઝન કેલાબ્રિયાથી ઉતરી આવ્યું છે, પરતુ તેણે એ વાતની નોંધ લીધી છે કે તમામ ઈટાલિયન વર્ઝન બેઝાઇલના વર્ઝનથી ઘણા નજીક છે.
સન, મૂન, એન્ડ તાલિયા ઉપરાંત, બેઝાઇલે આરને-થોમસન વર્ગના વધુ એક પ્રકાર ‘ધ યંગ સ્લેવ ’નો પણ ઉમેરો કર્યો છે. ગ્રિમ્સે બીજો, વધુ નજીકનો પ્રકાર ધ ગ્લાસ કોફિન નો પણ સમાવેશ કર્યો છે.
જોસેફ જેકબે એવી નોંધ કરી છે કે આ વાર્તા અને તેની મોર ઈંગ્લિશ ફેરી ટેલ્સ માંની જીપ્સી વાર્તા ધ કિંગ ઓફ ઈંગ્લેન્ડ એન્ડ હિઝ થ્રી સન્સ માં સ્લીપિંગ બ્યૂટીનું નિરૂપણ એકસરખું હતું.
ધ સિક્સ સ્વાન્સ પરીકથામાં રાજાની માતા પોતાની નવી વધુનું જે સ્વાગત કરે છે તેને દોહરાવવામાં આવ્યું હતું. ધ ટ્વેલ્વ વાઇલ્ડ ડક્સ માં પણ રાજાની માતાનું નિરૂપણ કરાયું છે, પરંતુ આ વાર્તામાં ફેરફાર કરીને માનવભક્ષણની વાત પડતી મૂકવામાં આવી હતી.
કેટલીક લોકમાન્યતાઓ, સ્લીપિંગ બ્યૂટી એ ચંદ્રનું વર્ષ નું સ્થાન લેતા સૌર વર્ષ નો સંકેત હોવાની તરફ ઈશારો કરે છે. જો કે, માત્ર ગ્રિમ્સની વાર્તામાં જ દુષ્ટ પરીને તેરમી પરી તરીકે દર્શાવવામાં આવી છે; પેરાઉલ્ટની વાર્તામાં તે આઠમી પરી હતી.
પેરાઉલ્ટની વાર્તાના જાણીતા વિષયો અને તત્વો: 
કેટલીય કાલ્પનિક પરીકથાઓના પુનઃકથન માટે સ્લીપિંગ બ્યૂટી લોકપ્રિય બની છે. કથાઓમાં મર્સિડીઝ લૉકીની એલિમેન્ટલ માસ્ટર્સ, નવલકથા ધ ગેટ્સ ઓફ સ્લીપ, રોબિન મેકનેલીની સ્પિન્ડલ’સ એન્ડ, ઓર્સન સ્કોટ કાર્ડની એન્ચેન્ટમેન્ટ, જેન યોલેનની બ્રાયર રોઝ, સોફી મેસનની ક્લેમેન્ટાઇન અને એન રાઇસની સ્લીપિંગ બ્યૂટી ટ્રાયોલોજીનો સમાવેશ થાય છે.
પરી ધર્મમાતા દ્વારા અપાયેલો શ્રાપને આ વાર્તામાંથી લઇને ઘણાં સંદર્ભમાં ઉપયોગ કરવામાં આવ્યો છે. જ્યોર્જ મેકડોનલ્ડે પોતાની સ્લીપિંગ બ્યૂટી પરોડી- ધ લાઇટ પ્રિન્સેસ માં તેનો ઉપયોગ કર્યો હતો, જેમાં દુષ્ટ પરી ધર્મમાતા રાજકુમારીને મૃત્યુનો નહીં પણ ગુરુત્વાકર્ષણ ગુમાવી દેવાનો શ્રાપ આપે છે – જેને લીધે રાજકુમારી પોતાનું વજન ગુમાવી બેસે છે. એન્ડ્રુ લંગનાં પ્રિન્સ પ્રિજીયો માં, પરીઓમાં વિશ્વાસ નહી ધરાવતી રાણી, પરીઓને આમંત્રિત કરતી નથી. કોઇ રીતે પરીઓ આવે છે અને સારી ભેટ આપે છે, પરંતુ છેલ્લી પરી કહે છે કે “તે ખૂબ જ ચતુર બનશે” – આ ભેટના પરિણામો બાદમાં જ છતાં થાય છે. પેટ્રિસિયા વ્રેડેનાં એન્ચેન્ટેડ ફોરેસ્ટ ક્રોનિકલ્સ માં, રાજકુમારી એવો વિલાપ કરે છે કે તેને નામ પાડતી વખતે શ્રાપ આપવામાં આવ્યો નહોતો. જ્યારે અન્ય પાત્રો સૂચવે છે કે ક્રોનિકલ્સ ફેરી ટેલ સેટિંગમાં પણ રાજકુવરીઓ ન હતી. તે ફરિયાદ કરે છે કે તેના કિસ્સામાં નામાંકનમાં દુષ્ટ પરી ચોક્કસ આવી હતી, "હેડ ધ વન્ડર ફૂલ ટાઇમ", અને રાજકુવરીને તેની યોગ્ય પરીકથા ભૂમિકાની ભજવવાનો કોઇ પણ વિકલ્પ આપ્યા વગર છોડી દે છે. 
એન્જલા કાર્ટરના ધી બ્લડી ચેમ્બરમાં સ્લીપિંગ બ્યૂટીનું ‘ધ લેડી ઓફ ધ હાઉસ ઓફ લવ’ શીર્ષક હેઠળ આધુનિક પુનઃકથન આપવામાં આવ્યું છે. કથાના મૂળ વિષયવસ્તુમાં એન્જલાએ ઘણી છૂટછાટ લીધી છે, તેમછતાં તેણી જેને ‘ગુપ્ત માહિતી’ કહે છે તેને તેણે અકબંધ રાખ્યો છે. ઉદાહરણ તરીકે, એન્જલાની કથામાં કથાના મુખ્ય પાત્રનો નિંદ્રાવશ નહી પણ ઊંઘમાં ચાલનારી વ્યક્તિ તરીકે વારંવાર ઉલ્લેખ કરવામાં આવ્યો છે. આ કથા એક ટ્રેન્ઝિલવેનિઅન લોહી ચૂસનાર શાપિત સ્ત્રીના જીવનની આસપાસ ઘૂમે છે, અને એક યુવાન સૈનિક પોતાની નિર્દોષતા વડે તેણીને શ્રાપમાંથી મુક્તિ અપાવે છે.
વેકિંગ રોઝ એ આ વાર્તાનું આધુનિક સ્વરૂપ છે. કથાની નાયિકા, રોઝ કોમામાં સરી પડે છે; નાયિકાનો પુરૂષમિત્ર તેને બે ડોક્ટરોથી બચાવે છે, કેમ કે નાયિકા અગાઉ જાણી ગઇ હોય છે કે આ ડોક્ટરો લોકોને ગેરકાયદેસર રીતે મારી નાખીને તેમના અંગોને કાળાબજારમાં વેચી દેતા હતા. આ કથા સર્લાલ્યૂન વેબસાઇટ પર મૂકવામાં આવી નથી, અલબત્ત આ શ્રેણીના અન્ય પુસ્તકો મૂકવામાં આવ્યા છે.
એનાલિઝ ઇવાન્સની “નાઇટ્સ’ રોઝ”માં સ્લીપિંગ બ્યૂટીના બીજા ભાગના તત્વોને જાળવી રાખવામાં આવ્યા છે. વાર્તાની નાયિકા રોઝમેરી એડનબર્ગ પોતાનું મન સમગ્ર ઓર્ગરે જાતિને નેસ્તનાબુદ કરવા માટે સજ્જ કરે છે. પોતાની યાત્રા દરમિયાન, તેની સાથે તેનો સલાહકાર એમ્બ્રોઝ ન્યુઇટ અને વેમ્પાયર લોર્ડ ગેરેથ શેનલી જોડાય છે.
પ્યુઅર્ટો રિકોની લેખિકા રોઝારિયો ફેરેના ‘ધ યંગેસ્ટ ડોલ’ વાર્તાસંગ્રહમાં ‘સ્લીપિંગ બ્યૂટી’ શીર્ષક ધરાવતી એક વાર્તા છે. આ વાર્તામાં પરીકથામાં રહેલા ઘણાં બધા તત્વો છે.
1825માં મિશેલ કેરેફાએ લા બેલે અયુ બોઇસ ડોર્મન્ટ ની રચના કરી હતી.
ચાઇકોસ્કીનાં વૃત્તાન્ત પૂર્વે, ‘સ્લીપિંગ બ્યૂટી’ના વિષય પર આધારિત ઘણાં બેલે પ્રોડકશન આવ્યા, જે પૈકીનો એક યુજેન સ્ક્રાઇબનો હતો : 1828-1829ના શિયાળા દરમિયાન, આ ફ્રેન્ચ નાટ્યલેખકે ચાર અંકના બેલે-મૂકનાટક ‘લા બેલે અયુ બોઇસ ડોર્મન્ટ’માં ઔમરની કરિયોગ્રાફીના આધાર તરીકે ચાર અંકના મૂક દૃશ્યોની રચના કરી હતી. આ બેલેમાં સ્ક્રાઈબે પેરાઉલ્ટની વાર્તાના બીજા ભાગમાં રહેલી હિંસાનો ચાલાકીપૂર્વક છેદ ઉડાડી દીધો હતો. આ બેલેને હેરોલ્ડ દ્વારા ભજવવામાં આવ્યો હતો અને 27 એપ્રિલ, 1829ના રોજ પેરિસમાં એકેડમી રોયલ ખાતે સૌપ્રથમવાર આ બેલેનું મંચન થયું હતું. પોતાના પિયાનો રોન્ડો બ્રિલિયન્ટ ના પીસ દ્વારા હેરોલ્ડે લોકપ્રિયતા હાંસલ કરી હોવા છતાં, તે બીજીવાર આ બેલેનું મંચન કરી શક્યો નહોતો.
સેન્ટ પીટ્સબર્ગમાં ઇમ્પિરિયલ થિયેટર્સનાં ડિરેક્ટર ઈવાન વસ્વોલોઝસ્કીએ ચાઇકોસ્કીને 25 મે, 1888ના રોજ લખેલા પત્રમાં પેરાઉલ્ટની કથા પર આધારિત બેલેનું સૂચન કર્યું હતું, તેણે વાર્તાના બીજા ભાગની હિંસામાં કાપ મૂકવાનું, રાજકુમારીને નિંદ્રામાંથી જગાડનારા ચુંબનના ભાગને એકશન વડે પરાકાષ્ઠા પ્રદાન કરી હતી, અને આખરી ભાગમાં ભવ્ય અને અસાધારણ સંગીત વૈવિધ્ય સાથેની આનંદી ઉજવણી જેવી પરંપરાને અનુસર્યો હતો. 
ચાઇકોસ્કી નવા બેલેની રચના કરવા માટે એટલો બધો અધીરો નહોતો, તેમછતાં તે વસ્વોલોઝસ્કીના દૃશ્યો સાથે કામ કરવા તૈયાર થયો. ચાઇકોસ્કીનું સંગીત ધરાવતા આ બેલેનું નૃત્ય નિર્દેશન મારિયસ પેટિપા દ્વારા કરવામાં આવ્યું હતું, અને સેન્ટ પીટર્સબર્ગના મેરિન્સ્કી થિયેટર ખાતે 24 જાન્યુઆરી, 1890ના રોજ તેનું સૌપ્રથમ મંચન કરવામાં આવ્યું હતું.
આ બેલેની રચનામાં ચાઇકોસ્કીને સૌપ્રથમવાર મોટી સફળતા મળી હતી. વધુમાં, આજે જેને ‘ક્લાસિકલ બેલે’ તરીકે ઓળખવામાં આવે છે તેના નવા ધારાધોરણ પ્રસ્થાપિત કર્યા હતા, તથા સમગ્ર બેલે વિશ્વમાં આનું સ્થાન સદાબહાર બેલે તરીકેનું રહ્યું છે. સ્લીપિંગ બ્યૂટી એ નાટકનું આયોજન કરનાર વ્યક્તિ સેર્ગેઈ દિગીલેવે જોયેલો સૌપ્રથમ બેલે હતો, તેણે આ વાતની નોંધ બાદમાં કરી હતી. બેલેની નૃત્યાંગના અન્ના પાવલોવા અને જેલિના ઊલાનોવાએ જોયેલો આ સૌપ્રથમ બેલે હતો. આ બેલેએ યુરોપના પ્રેક્ષકોની સમક્ષ રશિયન નૃત્યકાર રુડોલ્ફ ન્યુરીયેવને રજૂ કર્યો હતો. 1921માં ખુદ દિગીલેવે રશિયન નૃત્યકારો સાથે આ બેલેની લંડનમાં રજૂઆત કરી હતી. આ બેલેના છેલ્લા અંક ડાઇવર્ટિઝમેન્ટ્સ માં નૃત્યનિર્દેશક જ્યોર્જ બેલેન્શાઇને મંચ ઉપર સૌપ્રથમવાર કામ કર્યું હતું.
કારાબોઝ, દુષ્ટ પરી, પ્રખ્યાત ટ્રાવેસ્ટી ભૂમિકા સાથે બ્રિટીશ પ્રકારના પેન્ટોમાઇમમાં બેલેના માઇમ અને નૃત્ય વૃત્તાન્ત ટકી ગયા હતા.
મોરિસ રેવેલની મા મીઅર લ’ઓયેમાં પેવન દે લા બેલે અયુ બોઇસ ડોર્મન્ટ  નામની એક મૂવમેન્ટનો સમાવેશ થાય છે. બાદમાં આ ભાગમાંથી એક બેલેનું સર્જન કરવામાં આવ્યું.
બેન્ડ એલેસાનાએ પણ સ્લીપિંગ બ્યૂટી સાથે સંબંધિત એક ગીત ‘ધ અનઇવાઇટેડ થર્ટીન્થ’ની રચના કરી છે, જે આ બેન્ડના આલ્બમ વ્હેર મિથ ફેડ્સ ટુ લિજેન્ડ માં છે. “આ ગીત આમંત્રણ નહીં પામેલી તેરમી પરી અને રાજકુમારનો દૃષ્ટિકોણ રજૂ કરે છે. રાજકુમારીને ઘણા રાજકુમારોએ જગાડવાની કોશિશ કરી હતી, પરંતુ તેઓ રાજકુમારી સુધી પહોંચી શકે તે પૂર્વે કાંટા તેઓની આરપાર ઘૂસી જતા હતા. આમંત્રણ નહી પામેલી તેરમી પરી બદલાની ભાવા અને બન્નેને ખતમ કરવાની વાત કરે છે. રાજકુમાર તેણીને બચાવવાની અને કેવી રીતે કાંટાઓની પાર નીકળવું એનો દૃષ્ટિકોણ રજૂ કરે છે. અંતમાં, તે રાજકુમારી સુધી પહોંચી જાય છે અને તેણીને ચુંબન કરે છે અને ઇનામ તેની પ્રિય રોઝામેન્ડ છે."
વોલ્ટ ડિઝની પ્રોડક્શન્સની એનિમેટેડ ફિચર સ્લીપિંગ બ્યૂટી 9મી જાન્યુઆરી, 1959ના રોજ બ્યુએના વિસ્ટા ડિસ્ટ્રીબ્યુશન દ્વારા રજૂ કરાઇ હતી. આ ફિલ્મ પર કામ કરવામાં ડિઝનીએ લગભગ દસ વર્ષનો સમયગાળો વીતાવ્યો હતો. આ ફિલ્મ સુપર ટેક્નીરામા 70 વાઇડસ્ક્રીન ફિલ્મ પ્રોસેસમાં નિર્માણ કરવામાં આવી હતી અને તેમાં સ્ટિરીયોફોનિક સાઉન્ડટ્રેક રાખવામાં આવ્યો હતો. આ ફિલ્મના નિર્માણમાં 6 મિલિયન યુ.એસ. ડોલરનો ખર્ચ થયો હતો. ફિલ્મનો મ્યુઝિકલ સ્કોર અને ગીતો ચાઇકોસ્કીના બેલેમાંથી લેવામાં આવ્યા હતા. આ વાર્તામાં ત્રણ સારી પરીઓ- ફ્લોરા, ફૌના અને મેરીવેથર તથા એક દૃષ્ટ પરી – મેલીફિસન્ટનો સમાવેશ થાય છે. ડિઝનીની મોટાભાગની ફિલ્મોની જેમ, વાર્તામાં ધરખમ ફેરફાર કરવામાં આવ્યા હતા. ઉદાહરણ તરીકે, મેલીફિસન્ટ પોતે જ કિલ્લાના ઉપલા મિનારા ઉપર પ્રગટ તાય છે અને ચરખા તથા ત્રાકનું સર્જન કરે છે જેમાં રાજકુમારી ઔરોરા પોતાની આંગળીઓ નાખી દે છે. રાજકુમારીના વાળ ઘેરા કથ્થઈમાંથી બદલીને, પેરાઉલ્ટના મૂળ પુસ્તકમાં જણાવવામાં આવ્યા પ્રમાણે, સોનેરી કરવામાં આવ્યા છે. આ રાજકુમારીને ડિઝનીની સૌથી સુંદર નાયિકા તરીકે વર્ણવવામાં આવી છે, અને એવું અવલોકન કરવામાં આવ્યું હતું કે મૂર્તિમંત સૌંદર્ય અને સોનેરી વાળ ધરાવતી આ નાયિકા તથા તેની સમકાલીને બાર્બી ઢિંગલી વચ્ચેની તુલનાથી બચવું મુશ્કેલ છે. આ ફિલ્મના તમામ પ્રસંગો પહેલા લાઇવ એક્શનમાં ફિલ્માવવામાં આવ્યા હતા.
સ્ત્રી કામુકતાના અભ્યાસ અને જે યુવાન મહિલાઓ કામ નથી કરતી તેમના પરોક્ષ સામાજિકીકરણ માટે પ્રિસ્ક્રિપ્શન માટે સ્લીપિંગ બ્યૂટી માં વિશ્લેષણ કરી શકાય તેવી ઘણી સામગ્રી જણાઇ. 
!".
"સ્લીપિંગ બ્યૂટી", એલેક્ઝાન્ડર ઝિક દ્વારા 
"સ્લીપિંગ બ્યૂટી", હેન્રી મેનેલ રેઆમ દ્વારા
"તે ઉભો રહે છે- તે એકીટસે તાંકી રહે છે, તે નીચે ઝુકે છે, તે તેને ચુંબન કરીને ઉઠાડે છે", વૂડ કટ વોલ્ટર ક્રેન દ્વારા
"સ્લીપિંગ બ્યૂટી" એડવર્ડ ફ્રેડેરિક બ્રૂટનોલ દ્વારા
"સ્લીપિંગ બ્યૂટી", વુપેર્ટલ- જર્મનીમાં આવેલું એક પૂતળું



ઢાંચો:Sleeping Beautyઢાંચો:Brothers Grimm
