ભારત સંઘીય સંઘરાજ્ય છે. જે ૨૯ રાજ્યો અને ૭ કેન્દ્રશાસિત પ્રદેશો ધરાવે છે. આ રાજ્યો અને કેન્દ્રશાસિત પ્રદેશો જિલ્લાઓમાં અને જિલ્લાઓ તાલુકાઓમાં તથા તાલુકાઓ ગામો અને નગરોમાં વહેંચાયેલા હોય છે.








ભારતીય ઉપખંડ પર તેના ઇતિહાસમાં ઘણા અલગ અલગ શાસકોએ રાજ્ય કર્યું છે. દરેક રાજકર્તાએ પોતાની રીતે વહિવટી વિભાગો પાડેલ હતા. આધુનિક ભારતનાં હાલનાં વિભાગો તેનાં સર્વાંગી વિકાસને ધ્યાનમાં રાખી અને કરાયેલ છે. જેની શરૂઆત બ્રિટિશ શાસનકાળથી થયેલ. બ્રિટિશ ભારતમાં હાલનું ભારત, પાકિસ્તાન, બાંગ્લાદેશ, તથા અફઘાનિસ્તાન અને તેનાં પ્રાંતો, બર્માની વસાહતો વિગેરેનો સમાવેશ થાય છે. આ સમય દરમિયાન,ભારતનું શાસન સીધું અંગ્રેજોનાં કે પછી સ્થાનિક રાજાઓનાં હાથમાં હતું. ૧૯૪૭ માં આઝાદી વખતે પંજાબ તથા બંગાળનાં પ્રાંતોનું,ભારત અને પાકિસ્તાન વચ્ચે મોટાપાયે વિભાજન થયું,અને તે દરમિયાન તેમનાં વહિવટી વિભાગોને સુરક્ષિત રાખવાનું તથા ઘણાં બધાં રજવાડાંઓને ભારતસંઘમાં ભેળવવાનું, એ નવા રાષ્ટ્ર માટે પડકાર રૂપ કાર્ય હતું. 
જો કે સ્વતંત્રતા બાદ તુરંત ભારતમાં અસ્થિર પરિસ્થિતીઓ ઉત્પન થઇ. બ્રિટિશરો દ્વારા રચાયેલાં ઘણાં પ્રાંતો તેમનાં ઉપનિવેશીય હેતુ માટેનાં હતાં,અને તે ભારતીયોની ઇચ્છાનું પ્રતિબિંબ પાડતાં નહોતાં કે ન તો તે જાતિય કે ભાષાકિય રીતે અનુકુળ હતાં. આ જાતિય અને ભાષાકિય તણાવને કારણે ભારતની સંસદને ૧૯૫૬માં રાજ્ય પુનર્ગઠન અધિનિયમ બનાવી અને નવેસરથી જાતિય અને ભાષાકિય ધોરણે રાજ્યોની રચના કરવાનું કારણ મળ્યું.
૧૯૬૨ માં ભારતમાંની ભૂતપુર્વ ફ્રેન્ચ અને પોર્ટુગીઝ કોલોનીઓને,ભારતીય ગણતંત્રમાં સમાવિષ્ટ કરી અને કેન્દ્રશાસિત પ્રદેશોનો દરજ્જો અપાયો. જેમાં પોંડિચેરી, દાદરા, નગરહવેલી, ગોઆ, દમણ અને દીવનો સમાવેશ થાય છે.
૧૯૫૬ પછી ઘણાં મોજુદ રાજ્યોમાંથી નવાં રાજ્યો અને કેન્દ્રશાસિત પ્રદેશોનું ગઠન કરવામાં આવ્યું. મુંબઇ રાજ્યને ૧ મે,૧૯૬૦ નાં રોજ ભાષાકિય રીતે વિભાજીત કરી,મુંબઇ પુનર્ગઠન અધિનિયમ હેઠળ,ગુજરાત અને મહારાષ્ટ્રની રચના કરવામાં આવી. ૧૯૬૬ માં પંજાબ પુનર્ગઠન અધિનિયમ પૂર્વ મધ્યપ્રદેશમાંથી, ઉત્તરાંચલ ઉત્તરપશ્ચિમ ઉત્તર પ્રદેશનાં પર્વતિય વિસ્તારોમાંથી, તથા ઝારખંડ ની રચનાં બિહારનાં દક્ષિણી જિલ્લાઓમાંથી કરવામાં આવી. કેન્દ્રશાસિત પ્રદેશો દિલ્હી અને પોંડિચેરી ની ગણના 'નાના રાજ્ય' તરીકે કરી અને તેમને તેમનાં વિધાનસભ્યો ચુંટવાનો અધિકાર આપવામાં આવેલ છે. આંધ્ર પ્રદેશના દ્વિભાજનથી નવું રાજ્ય તેલંગાણા ૨ જૂન ૨૦૧૪ના રોજ, ભારતના રાષ્ટ્રપતિની મંજૂરી પછી અસ્તિત્વમાં આવ્યું.
