કંબોડિયા જેને પહલે કંપૂચિયા ના નામે ઓળખવામાં આવતો હતો અગ્નિ એશિયામાં આવેલો એક મુખ્ય દેશ છે, જેની વસતિ ૧,૪૨,૪૧,૬૪૦ જેટલી છે. નામપેન્હ આ રાજતંત્રીય દેશનું સૌથી મોટું શહેર તથા આની રાજધાની છે. કંબોડિયાનો આવિર્ભાવ એક સમયે ખૂબ શક્તિશાળી રહેલા હિંદુ તથા બૌદ્ધ ખમેર સામ્રાજ્યથી થયો હતો, જેણે અગિયારમીથી ચૌદમી સદી વચ્ચે પૂરા હિન્દ ચીન ક્ષેત્ર પર શાસન કર્યું હતું. કંબોડિયાની સીમાઓ પશ્ચિમ અને વાયવ્યમાં થાઈલેન્ડ, પૂર્વ એવં ઈશાનમાં લાઓસ તથા વિયેતનામ તથા દક્ષિણમાં થાઈલેન્ડની ખાડી ને અડે છે. મેકોંગ નદી અહીં વહેતી પ્રમુખ જલધારા છે.કંબોડિયાની અર્થવ્યવસ્થા મુખ્ય રૂપમાં વસ્ત્ર ઉદ્યોગ, પર્યટન તથા નિર્માણ ઉદ્યોગ પર આધારિત છે. ઈ. સ. ૨૦૦૭માં અહીં કેવળ અંગકોરવાટ મંદિર આવવાવાળા વિદેશી પર્યટકોની સંખ્યા ૪૦ લાખ થી પણ વધુ હતી. ઈ. સ. ૨૦૦૭માં કંબોડિયાના સમુદ્ર કિનારાનાં ક્ષેત્રોમાં તેલ અને ગૅસના વિશાળ ભંડારની કી શોધ થઈ, જેનું વ્યાપારિક ઉત્પાદન ઈ. સ. ૨૦૧૧ થી થવાની આશા છે. જેનાથી આ દેશની અર્થવ્યવસ્થામાં ઘણાં પરિવર્તન આવવાની અપેક્ષા કરાય છે.
