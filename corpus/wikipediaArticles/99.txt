ઉષાબેન ઘનશ્યામભાઈ ઉપાધ્યાય ગુજરાતી સાહિત્યકાર છે.
તેમનો જન્મ ગુજરાતના ભાવનગર શહેરમાં ૭ જૂન ૧૯૫૬ના દિવસે થયો હતો. તેઓએ ગુજરાતી વિષયમાં અનુસ્નાતક સુધીનો અભ્યાસ કરીને સંશોધન પણ કર્યું અને પીએચ.ડી.ની પદવી મેળવી. હાલમાં તેઓ ગુજરાત વિદ્યાપીઠમાં પ્રાધ્યાપિકા છે અને અમદાવાદ ખાતે મ.દે. મહાવિદ્યાલયમાં ગુજરાતી વિભાગના અધ્યક્ષ તરીકે ફરજ બજાવી રહ્યા છે. આ ઉપરાંત ગુજરાતી લેખક મંડળના ઉપપ્રમુખ પણ છે. તેઓ જાણીતા સાહિત્યકાર છે. ગુજરાતી ભાષામાં નાટકો, નિબંધો, કવિતાઓ અને વાર્તાઓ તેમણે આપી છે.
