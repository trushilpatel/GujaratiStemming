ગુજરાત અને ભારતમાં સ્થાન
નવા સુદાસણા ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર ભાગમાં આવેલા મહેસાણા જિલ્લાનાં સતલાસણા તાલુકામાં આવેલું મોટું ગામ છે. 
મુળ દાંતા થી વર્ષો પહેલાં છુટું પડેલું સુદાસણા સ્ટેટ ૨૪ ગામનું સ્ટેટ હતું. જેમાંનાં નવા સુદાસણા, ડાવોલ, જસપુર, નજોપુર, તાલેગઢ, મહમદપુર, તખ્ખતપુર, રાણપુર વિગેરે ઠાકોરસાહેબે પોતાના હસ્તક રાખી ૫ ગામ નજીકના ભાયાતોને વહીવટ અર્થે આપેલાં હતાં, જેમાં પિરોજપુરા, ખિલોડ, રીછડા, ઈશાકપુરા અને ચિકણા ગામોનો સમાવેશ થાય છે. આઝાદી પહેલાંના સમયમાં આ ગામ મહી કાંઠા એજન્સીમાં આવતું હતું.
નવા સુદાસણા વસ્તીની દૃષ્ટિએ બીજા ક્રમે આવે છે.
મોટે ભાગે પહાડીઓથી ઘેરાયેલું આ ગામ એક સમયે "નાની મારવાડ" તરીકે પ્રચલિત હતું. કારણ કે, મહદ્ અંશે રાજપૂતોની વસ્તી ધરાવતું આ ગામ રાજસ્થાન સાથેના સામાજીક સંબંધો ધરાવે છે. જેથી આજે પણ અહીં રાજસ્થાની રીત-રીવાજ જોવા મળે છે. બાજુમાં કેદારેશ્વર નામે ઐતિહાસિક મંદિર આવેલું છેે.

