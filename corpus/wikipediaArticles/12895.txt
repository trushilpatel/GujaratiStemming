ગુજરાત અને ભારતમાં સ્થાન
બગવાડા ભારત દેશના પશ્ચિમ ભાગમાં આવેલા ગુજરાત રાજ્યના દક્ષિણ ભાગમાં આવેલા વલસાડ જિલ્લામાં આવેલા કુલ ૬ તાલુકાઓ પૈકીના એક એવા પારડી તાલુકામાં આવેલું એક ગામ છે. તાલુકામથક પારડીથી ૯ કિલોમીટર જેટલા અંતરે આવેલા બગવાડા ગામમાં પ્રાથમિક શાળા, આંગણવાડી, દુધની ડેરી, પંચાયતઘર જેવી સગવડો ઉપલબ્ધ થયેલ છે. આ ગામમાં ખેતી, ખેતમજૂરી અને પશુપાલન મુખ્ય વ્યવસાય છે. શેરડી, ડાંગર, કેરી, ચીકુ અને શાકભાજી આ ગામનાં ખેત-ઉત્પાદનો છે.
આ ગામ રેલ્વે લાઈનને સમાંતર વસેલું છે. અહીં જૈનોનું એક સુંદર દેરાસર અને ધર્મશાળા આવેલી છે.
આ ગામમાં અંબા માતાજીનું પેશ્વાઇ જમાનાનું મંદિર તથા કિલ્લો આવેલ છે. જે અર્જુનગઢ ડુંગર ના નામે ઓળખાય છે, જ્યાં માં મહાલક્ષ્મી નું મંદિર આવેલ છે.  તથા કોલક નદી ના કિનારા પાસે પુરાણ કાળનું શિવમંદિર પણ આવેલું છે. આ ઉપરાંત અહીં જૈન દેરાસર આવેલું છે જે નવપરગણાનું એકમ છે.
બગવાડા ગામથી નજીકનું હવાઇમથક દક્ષિણ દિશામાં મુંબઇ તેમ જ ઉત્તર દિશામાં સુરત ખાતે આવેલું છે. 





