ગુજરાત અને ભારતમાં સ્થાન
• ઉંચાઇ
• 
ખાવડા ભારતના ગુજરાત રાજ્યના કચ્છ જિલ્લાના ભુજ તાલુકામાં આવેલું એક ગામ છે. ખાવડા પછ્છામ ટાપુની પશ્ચિમે કચ્છના મોટા રણમાં આવેલું છે. આ ગામના લોકોનો મુખ્ય વ્યવસાય ખેતી, ખેતમજૂરી, નોકરી તેમ જ પશુપાલન છે. આ ગામમાં મુખ્યત્વે મગ, તલ, બાજરી, જુવાર, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
ખાવડા કચ્છ રાજ્યના રાવના શાસન હેઠળ હતું અને તે વિચિત્ર સંજોગો હેઠળ તેમના શાસન નીચે આવ્યું હતું. કુંવર દેશલ ૧ ના જન્મ સમયે પછ્છામના સામાઓએ તેમની વફાદારી દર્શાવવા માટે રાવને બળદ ગાડું ભૂજથી એક દિવસમાં જેટલું અંતર કાપી શકે તેટલી જમીન આપવાની તૈયારી બતાવી. સામાઓએ અંતરની ગણતરી ખોટી કરી અને ગાડું સંધારા, અંધો, ખારી, ધલુઆરા, ગોડપર, લુડીયા અને ખાવડા પાર કરી ગયું અને ત્યારબાદ જ્યારે તેમણે ગાડાનાં ચાલકને લાંચ આપી ઉભું રખાવ્યું ત્યારે તેમની પાસે જરાયે જમીન બાકી રહી નહોતી.
ખાવડા 23°51′N 69°43′E / 23.85°N 69.72°E / 23.85; 69.72 પર આવેલું છે. તેની સરેરાશ ઉંચાઇ ૧ મીટર છે. નજીકમાં આવેલો કાળો ડુંગર કચ્છનો સૌથી ઊંચો પર્વત છે.







