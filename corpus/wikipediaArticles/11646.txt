ગુજરાત અને ભારતમાં સ્થાન
વડગામ ભારત દેશના પશ્ચિમ ભાગમાં આવેલા ગુજરાત રાજ્યના બનાસકાંઠા જિલ્લાના મહત્વના તાલુકા એવા વડગામ તાલુકાનું એક નગર છે, જે આ તાલુકાનું મુખ્ય મથક પણ છે. વડગામ તાલુકો ધાન્ધાર તરીકે પણ ઓળખાય છે. અહીં ખેતી અને પશુપાલન એ મુખ્ય વ્યવસાય છે. આ ઉપરાંત કાચા હીરા તૈયાર કરવાનો વ્યવસાય પણ વિકસ્યો છે.
કહેવાય છે કે એક સમયે અહીં આસપાસમાં વડનાં ઘણાં વૃક્ષો આવેલાં હતાં તેથી આ ગામનું નામ 'વડગામ' પડ્યું.
બનાસ ડેરીનાં સ્થાપક, સમાજસેવક અને ખેડૂતોના આગેવાન ગલબાભાઈ નાનજીભાઈ પટેલ તથા સ્વાતંત્ર્ય સેનાની કાળીદાસ લક્ષ્મીચંદ ભોજક વડગામના વતની હતા.
