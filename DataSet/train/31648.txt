ગુજરાત અને ભારતમાં સ્થાન
છાપર ભારત દેશના પશ્ચિમ ભાગમાં આવેલા ગુજરાત રાજ્યના દક્ષિણ ભાગમાં આવેલા નવસારી જિલ્લામાં આવેલા કુલ ૫ તાલુકાઓ પૈકીના એક એવા ગણદેવી તાલુકાનું ગામ છે. છાપર ગામમાં પ્રાથમિક શાળા, આંગણવાડી, દુધની ડેરી, પંચાયતઘર જેવી સગવડો ઉપલબ્ધ થયેલ છે. ગામ બીલીમોરાથી અમલસાડ જતા માર્ગ ઉપર આવેલા કલમઠા ગામની પશ્ચિમ દિશામાં આવેલું છે, જે બીલીમોરા રેલ્વે સ્ટેશનથી ૭ કિલોમીટર અને અમલસાડ રેલ્વે સ્ટેશન થી ૫ કિલોમીટર જેટલા અંતરે છે.

આ ગામના લોકો મુખ્યત્વે ખેતી, ખેતમજૂરી તેમ જ પશુપાલનનો વ્યવસાય કરી પોતાનું ગુજરાન ચલાવે છે. દરિયા-કાંઠા વિભાગનું ગામ હોય અહીંના લોકો ખુબ જ સાહસિક પણ છે. વારંવાર પુરની પરિસ્થિતિનું નિર્માણ થતાં અહીંની પ્રજા વધારે સાહસિક બની ગઇ છે. ભણતરનું પ્રમાણ પણ અહીં સારું છે. રસ્તા વગેરેની પણ સારી સગવડો છે.
