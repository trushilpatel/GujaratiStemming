ફારુખ એન્જીનિયર  એક ભૂતપૂર્વ ભારતીય પારસી ક્રિકેટ ખેલાડી છે. તેમણે પોતાની ટેસ્ટ કારકિર્દીમાં ભારતીય ક્રિકેટ ટીમ માટે કુલ ૪૬ મેચ રમી હતી. ફારુખ પ્રથમ કક્ષાની ક્રિકેટમાં, મુંબઇ ક્રિકેટ ટીમ માટે રમતા હતા.
ફારુખ એન્જિનિયરે પોતાનો અભ્યાસ પોદાર કોલેજ, માટુંગા, મુંબઈથી પૂર્ણ કર્યો હતો.
તેમણે તેમના ટેસ્ટ ક્રિકેટની શરૂઆત ૧ ડિસેમ્બર ૧૯૬૧ના રોજ ઇંગ્લેન્ડ ક્રિકેટ ટીમ સામે રમીને કરી હતી, જ્યારે અંતિમ ટેસ્ટ મેચ ૨૩ જાન્યુઆરી ૧૯૭૫ના રોજ વેસ્ટ ઇન્ડિઝ ક્રિકેટ ટીમ સામે રમી હતી. એકદિવસીય મેચમાં પદાર્પણ ૧૩ જુલાઈ ૧૯૭૪ના રોજ ઇંગ્લેન્ડ સામે રમીને કર્યું હતું અને અંતિમ એકદિવસીય મેચ ૧૪ જૂન ૧૯૭૫ના રોજ ન્યૂઝીલેન્ડ ક્રિકેટ ટીમ સામે રમ્યા હતા.
ફારુખ એન્જિનિયરે તેમની ટેસ્ટ કારકિર્દીમાં કુલ ૪૬ મેચમાં ૨૬૧૧ રન કર્યા હતા અને એકદિવસીય ક્રિકેટમેચની ૫ મેચમાં ૧૧૪ રન બનાવ્યા હતા.
