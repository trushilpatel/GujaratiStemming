મકાઉ અધિકૃત નામે ચીનના પ્રજાસત્તાકનો મકાઉ વિશેષ વહીવટી પ્રદેશ એ પુર્વ એશિયામાં પર્લ નદીના પશ્ચિમી કિનારે સ્થિત એક સ્વાયત પ્રદેશ છે. મકાઉ પર્લ નદી મુખત્રિકોણ મેટ્રોપોલિટન ક્ષેત્રનો મુખ્ય ભાગ છે, જે વિશ્વના સૌથી વધુ વસ્તીવાળો મેટ્રોપોલિટન વિસ્તાર છે. ૩૦.૫ વર્ગ કિમી ના વિસ્તારમાં ૬૫૦,૯૦૦ ની વસ્તી સાથે, તે વિશ્વનો સૌથી ગીચ વસ્તી ધરાવતો પ્રદેશ છે. વિશેષ પ્રશાસનિક ક્ષેત્ર ના રૂપમાં મકાઉને પોતાની કાનૂની વ્યવસ્થા, ટેલીફોન કોડ અને પોલિસ બળ છે. 
વર્ષ ૧૫૫૭માં મિંગ ચીને ભાડે આપ્યા પછી મકાઉએ એક પોર્ટુગીઝ વ્યાપારી વસાહત હતી. મુળ રુપે મકાઉની સત્તા અને વહીવટ ચીન પાસે હતો પરંતુ વર્ષ ૧૮૮૭માં પોર્ટુગીઝોએ મકાઉ પર કાયમી અને પુર્ણ કબજાના અધિકારો મેળવી લીધા. વર્ષ ૧૯૯૯માં પોર્ટુગલે મકાઉ ચીનને વિશેષ સ્વાયત્ત પ્રદેશના રુપમાં પાછો આપ્યો, મકાવે મુખ્ય ભુમી ચીનથી અલગ પોતાની રાજકીય અને આર્થિક વ્યવસ્થા જાળવી રાખી છે.
મકાઉ, ચીનમાં અંતિમ યુરોપિયન કૉલોની હતી. ૧૬મી શતાબ્દીમાં મકાઉ પોર્ટુગીઝોના વહીવટ હેઠળ આવ્યું બાદ ૨૦ ડિસેંબર ૧૯૯૯ સુધી પોર્ટુગીઝોના કબજા અંતર્ગત રહ્યું.
ઢાંચો:Provinces of China
