ભરૂચ આઈએનએ એ એક ઔદ્યોગિક સૂચિત વિસ્તાર છે, જે ભારત દેશના પશ્ચિમ ભાગમાં આવેલ ગુજરાત રાજ્યના ભરૂચ જીલ્લાના મુખ્ય શહેર ભરૂચ ખાતે આવેલ છે. આ વિસ્તાર દુધધારા ડેરી અને જી.એન.એફ.સી.ની વચ્ચે આવેલ છે. ૧૯ સપ્ટેમ્બર, ૧૯૮૫ના દિવસે જાહેર કરવામાં આવેલ આ ઔદ્યોગિક વિસ્તાર ૫૫૭.૦૦ હેકટર જેટલું ક્ષેત્રફળ ધરાવે છે.
ભારત દેશની વર્ષ ૨૦૧૧ની વસ્તીગણતરી મુજબ ભરૂચ ઈન્ડસ્ટ્રીઅલ નોટિફાઇડ એરિયાની વસતી ૩૩૩૨ હતી. જેમાં પુરુષોની વસ્તી ૧૭૮૦ અને સ્ત્રીઓની વસ્તી ૧૫૫૨ છે. અહીંનો સરેરાશ સાક્ષરતા દર ૯૬.૨% છે, જે રાષ્ટ્રીય સરેરાશ કરતાં વધારે છે; જેમાં પુરુષ સાક્ષરતા દર ૯૭.૩૪% અને સ્ત્રી સાક્ષરતા દર ૯૪.૮૨% છે. ૭% વસ્તી ૬ વર્ષથી ઓછી ઉંમર ધરાવે છે.
