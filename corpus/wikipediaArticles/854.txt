ડોસવાડા જળાશય યોજના એ દક્ષિણ ગુજરાતના તાપી જિલ્લાના સોનગઢ તાલુકામાં આવેલી એક સિંચાઈ યોજના છે.
ડોસવાડા ગામની ઉપરવાસમાંથી નીકળતી મીંઢોળા નદી ઉપર ડોસવાડા ગામ પાસે બંધ બાંધવામાં આવેલો છે. આ બંધની ઊંચાઈ ૧૦ મીટર અને લંબાઈ ૭૭૭ મીટર જેટલી છે. આ બંધ કોંક્રીટ, ચણતર અને માટીકામ વડે બનાવવામાં આવેલ છે. આ બંધ વડે રચાતા જળાશયનો મહત્તમ વિસ્તાર ૧.૩૩ ચોરસ કિલોમીટર જેટલો છે, જેમાં ૪.૭૪૬ મિલિયન ઘન મીટર જેટલું પાણી સંગ્રહ કરી શકાય છે.
