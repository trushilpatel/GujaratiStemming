ટંકાઈ કિલ્લો એક ટેકરી છે,જે નાસિક જિલ્લામાં સાતમાળની ટેકરીઓ પૈકીની છે. આ ટેકરીની ટોચ પર વિશાળ મરાઠા શાસનકાળનો કિલ્લો આવેલ છે. તે ભારત દેશના મહારાષ્ટ્ર રાજ્યના નાસિક જિલ્લાના યેવલા તાલુકા સ્થિત છે. આ કિલ્લો અંકાઈ કિલ્લાની નજીક આવેલ હોવાથી અંકાઈ-ટંકાઈ જોડિયા નામથી ઓળખાય છે. આ કિલ્લાઓ નાસિક જિલ્લાના સૌથી મજબૂત પર્વતીય કિલ્લાઓ છે, જે તળેટીથી ૯૦૦ ફીટ તેમ જ દરિયાઈ સપાટીથી ૩૨૦૦ ફીટ ઊંચાઈ પર સ્થિત થયેલ છે.
આ કિલ્લા પર મનમાડ થી નગરસોલ જતા રાજ્ય ધોરીમાર્ગ પર જતાં મનમાડ થી ૧૧ કિલોમીટરના અંતરે આવેલ અંકાઈ ગામ પાસેથી આરોહણ કરી ટંકાઈ કિલ્લા પર તેમ જ અંકાઈ કિલ્લા પર જવાય છે. તેમ જ મનમાડથી દક્ષિણ-મધ્ય રેલ્વેના યેવલા તરફ જતા રેલ્વે માર્ગ પર સ્થિત અંકાઈ કિલ્લા રેલ્વે સ્ટેશનથી આશરે ૩ કિલોમીટર જેટલા અંતરે અંકાઈ ગામ પહોંચાય છે.
