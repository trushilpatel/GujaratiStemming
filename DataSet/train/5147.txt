• ગીચતા
• 49/km2 
અબડાસા તાલુકો ભારત દેશના પશ્ચિમ ભાગમાં આવેલા ગુજરાત રાજ્યના કચ્છ જિલ્લાનો મહત્વનો તાલુકો છે. નલિયા આ તાલુકાનું મુખ્ય મથક છે.
અબડાસા નામ રાજપુત શુરવીર અબડા અડભંગનાં નામ પરથી પડેલું છે. લોકવાયકા પ્રમાણે, અબડા અભડંગે માથું વઢાઈ જતાં, ૭૨ દિવસ સુધી ફક્ત ધડથી દુશ્મનો સામે યુદ્ધ કરી પોતનું બલિદાન આપ્યું હતું. આ શુરવિરની ભૂમિ, અબડાની ભુમિને, અબડાસા તરિકે ઓળખવામાં આવે છે. અન્ય એક વાયકા પ્રમાણે અબડાસા નામ ત્યાંના રાજા 'જામ અબડા' પરથી પડ્યું હોવાનું કહેવાય છે.
તાલુકાનો વિસ્તાર 2,398.26 square kilometres છે.
અબડાસા તાલુકાની મુખ્ય નદીઓ ખારી, કંકાવટી અને બેરચિયા નદી છે.
એક સમયે સમગ્ર ભારતમાં ફેલાયેલા પક્ષી ઘોરાડના છેલ્લા બચેલા નિવાસ સ્થાનોમાંના એક વિસ્તાર તરીકે જાણીતો બનેલો છે.
અબડાસા તાલુકો જૈન ધર્મના મહત્વના યાત્રાધામોનો સમાવેશ કરે છે, જે પાંચ ગામો જખૌ, નલિયા, તેરા, કોઠારા અને સુથરીમાં આવેલા છે. - આ પાંચ ગામોનો સમૂહ અબડાસા ની પંચતિર્થી તરીકે ઓળખાય છે.
અબડાસા તાલુકામાં ૮૫ ગ્રામ પંચાયતો, અને કુલ ૧૬૭ ગામોનો સમાવેશ થાય છે.
