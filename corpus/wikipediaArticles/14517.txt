ગુજરાત અને ભારતમાં સ્થાન
રવ મોટી ભારત દેશના પશ્ચિમ ભાગમાં આવેલા ગુજરાત રાજ્યના કચ્છ જિલ્લામાં આવેલા રાપર તાલુકામા આવેલુ આ નાનુ ગામ છે. આ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
આ ગામ રવ નાની ગામ નજીક મંદિર અને મેદાનનો સમાવેશ કરે છે. ચોબારીથી 19 miles અંતરે આવેલું છે.
ગામમાં રવેચી માતાનું મંદિર તળાવના કિનારે આવેલું છે, જે ૧૮૨૧ માં ૬૩૩ પાઉન્ડ ના ખર્ચે બાંધવામાં આવ્યું હતું. આ મંદિર ૩૦ ફીટ લાંબુ, ૧૭ ફીટ પહોળું અને ૫૪ ફીટ ઉંચાઇની સાથે બે ગુંબજો ધરાવે છે. જેમાં પ્રથમ ૭ ચોરસ ફીટ અને બીજો ૧૪x૭ ફીટનો છે. મંદિરનો મુખ્ય ભાગ ૧૪ ફીટ x ૧૩ ફીટ વિસ્તાર પર ૪૪ ફીટ ઉંચાઇ પર છે. મંદિરમાં રવેચી માતાની મોટી મૂર્તિ આવેલી છે, જે વાગડ વિસ્તારમાં બહુ માન્યતા ધરાવે છે. જૂનું મંદિર જે ૯ ગુંબજ ધરાવતું હતું અને પાંડવો દ્વારા બાંધવામા આવ્યું હતું, તે બાબી સૈન્ય દ્વારા વિનાશ કરી દેવામાં આવ્યું તેમ મનાય છે. મંદિરની દિવાલના ખૂણા પર પાળિયો આવેલો છે જેના પર ઇ.સ. ૧૨૭૧ ની સાલનું લખાણ છે.





