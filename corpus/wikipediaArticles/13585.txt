સરદાર પટેલ યુનિવર્સિટી ભારતના ગુજરાત રાજ્યમાં આવેલી યુનિવર્સિટી છે. યુનિવર્સિટીનું નામ ભારતીય સ્વાત્યંત્ર સંગ્રામના નેતા શ્રી સરદાર વલ્લભભાઈ પટેલ ઊપરથી રાખવામાં આવ્યું છે. તેની સ્થાપના ૧૯૫૫માં શ્રી ભાઈલાલભાઈ ડી. પટેલે કરી હતી. જેની કાયદાકીય જોગવાઇ તત્કાલીન મુંબઇ રાજ્યની ધારાસભા દ્વારા પારીત કાયદો યુજીસી ઠરાવ 2f, ઓકટોબર ૧૯૬૮ દ્વારા કરવામાં આવી. યુનિવર્સિટીમાં ઘણી સંલગ્ન કોલેજો છે. મૂળભૂત રીતે ગ્રામ્ય કક્ષાની યુનિવર્સિટી તરીકેનો દરજ્જો ધરાવતી સરદાર પટેલ યુનિવર્સિટી હવે વિવિધતામાં એકતાનુ સંપુર્ણ ઉદાહરણ પુરું પાડી "Excellence Matters"ના motto સાથે ખૂબ ઝડપથી ૨૧મી સદીની શ્રેષ્ઠ યુનિવર્સિટી પૈકીની એક બની છે. સરદાર પટેલ યુનિવર્સિટીએ ગુજરાત રાજ્યની સઘળી યુનિવર્સિટીઓમાં National Assessment and Accreditation Council દ્વારા પ્રમાણિત થવા માટેની પહેલ ઇ.સ. ૨૦૦૦માં કરી હતી જેમાં તેને ચાર તારકોનું બિરુદ મળ્યું હતું. ૨૦૦૯માં યુનિવર્સિટીએ ફરી વખત તે જ કાઉન્સિલ પાસે પુનઃપ્રમાણિત કરવાની પ્રક્રિયા કરી ૮ માર્ચ ૨૦૦૯ના રોજ B ગ્રેડ મેળવ્યો.
સરદાર પટેલ યુનિવર્સિટી વલ્લભ વિદ્યાનગર, જી. આણંદમાં આવેલી છે. શિક્ષણગ્રામ વલ્લભ વિદ્યાનગર મિલ્ક સીટી આણંદના પરાની જેમ વિકસીને હવે આણંદનો સૌથી મુખ્ય ભાગ બની ગયું છે. આણંદ પશ્ચિમ રેલ્વેની વડોદરા-અમદાવાદ લાઇન પર આવેલું આણંદ જિલ્લાનું સૌથી મોટું શહેર છે. આણંદ ગુજરાતના અન્ય શહેરો સાથે રેલ્વે તેમજ રોડ માર્ગે સારી રીતે જોડાયેલું છે. તેની સૌથી નજીકના બે એરપોર્ટ પૈકી નજીકનું હવાઇમથક વડોદરામાં છે અને બીજું અમદાવાદનુ સરદાર વલ્લભભાઈ પટેલ આંતરરાષ્ટ્રીય હવાઈ મથક લગભગ ૬૦ કીમી દૂર છે.

