ગુજરાત અને ભારતમાં સ્થાન
દૂધની ડેરી
મકાઈ
ડહેલી ભારત દેશના પશ્ચિમ ભાગમાં આવેલા ગુજરાત રાજ્યના મધ્ય ભાગ અને દક્ષિણ ભાગને જોડતા ભરુચ જિલ્લામાં આવેલા કુલ ૯ તાલુકાઓ પૈકીના એક એવા વાલિયા તાલુકાનું એક ગામ છે. ડહેલી ગામમાં ખાસ કરીને આદિવાસી તેમ જ રજપુત લોકો વસે છે.
આ ગામ વાલિયાથી વાડી જતા રાજ્ય ધોરી માર્ગ પર આવેલું છે. આ ગામમાં આંગણવાડી, પ્રાથમિક શાળા, માધ્યમિક શાળા, પંચાયતઘર, દુધની ડેરી વગેરે સવલતો પ્રાપ્ય છે. આ ગામના લોકો વ્યવસાયમાં મુખ્યત્વે ખેતી, ખેતમજૂરી તેમ જ પશુપાલન જેવાં કાર્યો કરે છે. આ ઉપરાંત કેટલાક લોકો સરકારી કે ખાનગી નોકરી પણ કરે છે. જુવાર, તુવર, મકાઈ, કપાસ તથા અન્ય શાકભાજી અહીંના મુખ્ય ખેત-ઉત્પાદનો છે. ડહેલી ગામના કેટલાક પ્રગતિશીલ ખેડૂતો પિયતની સગવડ મેળવી શેરડી, કેળાં, અમેરીકન મકાઈ, હાઈબ્રીડ પપૈયાં જેવા આધુનીક પાકનું પણ ઉત્પાદન કરે છે. 
આ ગામના યુવાનો રમતગમતને પણ મહત્વ આપે છે. બાળકો અને યુવાનો ક્રિકેટ અને વોલિબોલ જેવી રમતો રમે છે. આ ગામની વોલિબોલ ટીમ રાજય અને જિલ્લા કક્ષાની વિવિધ સ્પર્ધાઓમાં ભાગ લઇ ઉત્કૃષ્ઠ દેખાવ કરી ઘણાં ઈનામો પણ મેળવી ચુકી છે.
