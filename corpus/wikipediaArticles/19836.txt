ભાલીયા ઘઉં, જે દાઉદખાની ઘઉં તરીકે પણ ઓળખાય છે, ગુજરાતના ખંભાતના અખાતની ઉત્તરે આવેલા ભાલ વિસ્તારના ઘઉં છે. આ ઘઉંના દાણા સામાન્ય ઘઉં કરતા સહેજ લાંબા હોય છે. આ ઘઉંને ૨૦૧૧ના વર્ષમાં ભૌગોલિક ઓળખ વડે સુરક્ષિત કરવામાં આવ્યા છે.
ભાલ વિસ્તારમાં અંદાજે બે લાખ હેકટર વિસ્તારમાં સપ્ટેમ્બરના અંતથી નવેમ્બરના પહેલા સપ્તાહમાં ઘઉંની વાવણી શરૂ થાય છે અને માર્ચ થી એપ્રિલમાં પાક તૈયાર થાય છે. અહીં વર્ષે ૧.૭૦ લાખથી ૧.૮૦ લાખ મેટ્રીક ટન ભાલીયા ઘઉંનું ઉત્પાદન થાય છે. ભાલીયા ઘઉંમાં સિંચાઇના પાણીની જરૂર નથી અને માત્ર ચોમાસાના વરસાદનો ભેજ જ પૂરતો છે.
આ ઘઉં એક પ્રકારના એમિનો એસિડ ગ્લુટેનથી સમૃદ્ધ હોય છે.
