સાલ મુબારક, એ દિવાળી અને ગુજરાતી નવા વર્ષ વખતે શુભેચ્છા પાઠવવા માટે વપરાતો પરંપરાગત હિંદુ ગુજરાતી શબ્દ સમૂહ છે. ગુજરાતી નવું વર્ષ દિવાળીના પછીના દિવસે હોય છે. સાલનો અર્થ વર્ષ અને મુબારક જે મૂળ અરેબિક શબ્દ છે, તેનો અર્થ શુભેચ્છા અથવા આશિષ થાય છે. સાલ મુબારક એટલે ગુજરાતીમાં હેપ્પી ન્યૂ યર છે.
હિંદી ભાષા બોલતા પ્રદેશોમાં, નયા સાલ મુબારક હો શબ્દ સમૂહ પણ વપરાય છે. પંજાબના શીખ અને હિંદુ લોકો દિવાળી મુબારક શબ્દ સમૂહ વાપરે છે.
ગુજરાતી નવુ વર્ષ બેસતું વર્ષ તરીકે પણ ઓળખાય છે, જે દિવાળીના પછીના દિવસે ઉજવાય છે. આ દિવસને ગુજરાતી તિથિ પ્રમાણે કારતક સુદ એકમ કહે છે. નવું વર્ષ એ દિવાળીના તહેવારનો ચોથો અથવા પાંચમો દિવસ છે.
નેપાળનાં ચંદ્ર કેલેન્ડર પ્રમાણેનું નવું વર્ષ નેપાલ સંબત પણ દિવાળીના ચોથા દિવસે શરૂ થાય છે.
