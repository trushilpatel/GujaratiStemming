જેસલમેર પવનચક્કી ઉદ્યાન ભારત દેશમાં બીજા ક્રમનું સૌથી મોટું હાલમાં કાર્યરત એવું તટવર્તી પવનચક્કી ઉદ્યાન છે. આ પ્રોજેક્ટ રાજસ્થાન રાજ્યના જેસલમેર જિલ્લા ખાતે આવેલ છે. આ પ્રોજેક્ટ સુઝલોન એનર્જી દ્વારા વિકસાવવામાં આવ્યો હતો અને તેની શરૂઆત ઓગસ્ટ ૨૦૦૧માં કરવામાં આવી હતી. આ પ્રોજેક્ટમાં સુઝલોન કંપનીની તમામ પવનચક્કીની શ્રેણીનો સમાવેશ થાય છે – જેમાં સૌથી પહેલાના ૩૫૦ કિલોવોટ મોડેલ થી લઈને તાજેતરના S9X – ૨.૧ મેગાવોટ શ્રેણી સુધીની પવનચક્કીઓ ઉપલબ્ધ છે. આ ઉદ્યાનમાં આવેલ બધી પવનચક્કીઓની કુલ સ્થાપિત ક્ષમતા ૧૦૬૪ મેગાવોટ જેટલી છે, જે તેને વિશ્વના સૌથી મોટા કાર્યરત તટવર્તી પવનચક્કી ઉદ્યાનો પૈકીની એક બનાવે છે.
નાણાંકીય વર્ષ ૨૦૧૨ના અંતે, ૧ એપ્રિલ, ૨૦૧૨ના રોજ તેની સંયુક્ત સ્થાપિત ક્ષમતા ૧૦૬૪ મેગાવોટ હતી. આ સિદ્ધિ આ પવનચક્કી ઉદ્યાનને ભારતનું બીજા ક્રમનું તેના પ્રકારનું સૌથી મોટું અને વિશ્વનાં સૌથી મોટાં પવનચક્કી ઉદ્યાનો પૈકીનું એક બનાવે છે.
