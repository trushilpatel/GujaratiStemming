ગુજરાત અને ભારતમાં સ્થાન
વદરાડ ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર પૂર્વ ભાગમાં આવેલા સાબરકાંઠા જિલ્લામાં આવેલા કુલ ૮ તાલુકાઓ પૈકીના એક એવા પ્રાંતિજ તાલુકામાં આવેલું એક ગામ છે. વદરાડ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, બાજરી, કપાસ, દિવેલી તેમ જ શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
અહીં રાજ્ય સ્તરનું શાકભાજી માટેનું ઇન્ડો-ઇઝરાયેલ પ્રોજેક્ટનું સેન્ટર ઓફ એક્સીલન્સ ફોર પ્રોટેક્ટેડ કલ્ટીવેશન એન્ડ પ્રીસીજન ફાર્મીગ તથા બાગાયત રોપા ઉછેર કેંદ્ર આવેલું છે. આ સેન્ટર પરથી શાકભાજીના ધરુ તથા રોપાનું વિતરણ કરવામાં આવે છે તેમજ ખેડુતોને તાલીમ પણ આપવામાં આવે છે.
