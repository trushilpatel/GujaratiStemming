ગુજરાત અને ભારતમાં સ્થાન
ફતેહગઢ ભારત દેશના પશ્ચિમ ભાગમાં આવેલા ગુજરાત રાજ્યના કચ્છ જિલ્લામાં આવેલા રાપર તાલુકામા આવેલુ ગામ છે. ફતેહગઢ ગામના લોકોનો મુખ્ય વ્યવસાય ખેતી, ખેતમજૂરી તેમજ પશુપાલન છે. આ ગામમાં પ્રાથમિક શાળા, પંચાયતઘર, આંગણવાડી તેમજ દૂધની ડેરી જેવી સવલતો પ્રાપ્ય થયેલી છે.
ફતેહગઢની સ્થાપના ૧૯મી સદીની શરૂઆતમાં કચ્છ રાજ્યના પ્રધાન ફતેહ મહંમદ દ્વારા કરવામાં આવી હતી. ગામની આસપાસ કિલ્લેબંધી કરીને તેમણે ટૂંકા ગાળામાં જ ગામને સલામત બનાવ્યું હતું. ૧૮૨૩ના દુષ્કાળમાં કચ્છના રણથી ગુજરાતમાં થતા લૂંટારાઓના હુમલાથી બચાવીને તેમણે ગામમાં ઘણાં વેપારીઓને આકર્ષયા હતા. ૧૮૨૮માં તે કચ્છના વાગડ વિસ્તારનું લગભગ ૨,૦૦૦ લોકોની વસતિ ધરાવતું એક સમૃદ્ધ ગામ હતું.





