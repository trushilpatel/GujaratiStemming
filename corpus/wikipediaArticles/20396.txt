ગુજરાત અને ભારતમાં સ્થાન
કોસાડ ભારત દેશના પશ્ચિમ ભાગમાં આવેલા ગુજરાત રાજ્યના સુરત જિલ્લાના ચોર્યાસી તાલુકામાં આવેલું ગામ છે. કોસાડનો સમાવેશ ૨૦૦૬માં સુરત મહાનગરપાલિકામાં થયો હોઇ, હવે તે સુરત શહેરનો એક ભાગ છે. આ ગામના વ્યવસાયમાં મુખ્યત્વે ખેતી, ખેતમજૂરી અને પશુપાલન છે. આ ગામમાં ડાંગર, તેમ જ શાકભાજી જેવાં ખેત-ઉત્પાદનોના પાક લેવામાં આવે છે. ગામમાં પ્રાથમિક શાળા, પંચાયતઘર, આંગણવાડી તેમ જ દુધની ડેરીની સવલતો પ્રાપ્ય છે. સુરત મહાનગરપાલિકા દ્વારા કોસાડમાં શહેરી ગરીબો માટે આવાસ બાંધવામાં આવ્યાં છે. કોસાડ ગામમાં રેલ્વે સ્ટેશન પણ છે, જે અમદાવાદ-મુંબઈ લાઈન પર આવેલું છે.
