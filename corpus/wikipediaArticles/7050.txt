તનુશ્રી દત્તા એક ભારતીય મોડલ અને અભિનેત્રી છે, જે મુખ્યત્વે બોલીવુડ ફિલ્મોમાં અભિનય કરે છે. તેણે ૨૦૦૪માં ફેમિના મિસ ઈન્ડિયા યુનિવર્સ પુરસ્કાર જીત્યો હતો. આ વર્ષે જ તે મિસ યુનિવર્સ સૌંદર્ય સ્પર્ધામાં ટોચના ૧૦ ક્રમાંકમાં રહી હતી. સપ્ટેમ્બર ૨૦૧૮થી તે અમેરિકાનું ગ્રીન કાર્ડ ધરાવે છે.
૨૦૦૫માં બોલીવુડ ફિલ્મ ચોકલેટ અને આશિક બનાયા આપને વડે તેણે ફિલ્મ કારકિર્દીનો પ્રારંભ કર્યો હતો.
સપ્ટેમ્બર ૨૦૧૮માં તનુશ્રીએ નાના પાટેકર પર ફિલ્મ હોર્ન ઓકે પ્લીઝઝઝના સેટ પર તેના પર ૨૦૦૮માં ત્રાસ ગુજારવાનો આરોપ મૂક્યો હતો.
મહારાષ્ટ્ર નવનિર્મણ સેના દ્વારા તનુશ્રી પર માનહાનિનો કેસ દાખલ કરવામાં આવ્યો હતો. નાના પાટેકર અને અગ્નિહોત્રી વડે તેના પર બે કાનૂની નોટિસ પર પાઠવવામાં આવી હતી. ત્યાર પછી ૬ ઓક્ટોબર ૨૦૧૮ના રોજ તનુશ્રીએ ઓશિવારા પોલીસ સ્ટેશનમાં નાના પાટેકર, હોર્ન ઓકે પ્લીઝઝઝના દિગ્દર્શક રાકેશ સારંગ, કોરિયોગ્રાફર આચાર્ય અને નિર્માતા સામી સિદ્દીકી પર FIR દાખલ કરી હતી.
