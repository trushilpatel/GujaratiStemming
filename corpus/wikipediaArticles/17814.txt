ગુજરાત અને ભારતમાં સ્થાન
ધરોઇ ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર ભાગમાં આવેલા  મહેસાણા જિલ્લામાં આવેલા કુલ ૧૦ તાલુકાઓ પૈકીના એક એવા સતલાસણા તાલુકામાં આવેલું એક ગામ છે. ધરોઇ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, વરિયાળી, બાજરી, કપાસ, દિવેલી તેમ જ શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
ધરોઇ ગામ સાબરમતી નદીના કિનારે વસેલુ છે. ધરોઇ ગામ પાસે સાબરમતી નદી પર ૧ કિમી દુર ધરોઈ બંધ બાંધવામાં આવેલો છે. આ બંધમાં ઈન્ટેકવેલ બનાવીને મહેસાણા, પાટણ, પાલનપુર તેમજ અંબાજીને પીવાનું પાણી પહોંચાડાય છે. આ જળયોજનાનું મુખ્યમથક વાવ ખાતે રાખવામાં આવેલું છે.
