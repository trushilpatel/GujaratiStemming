ગુજરાત અને ભારતમાં સ્થાન

કીલાદ ભારત દેશના પશ્ચિમ ભાગમાં આવેલા ગુજરાત રાજ્યના નવસારી જિલ્લાના વાંસદા તાલુકાનું ગામ છે. કીલાદ ગામમાં આંગણવાડી, પ્રાથમિક શાળા, દુધની ડેરી, પંયાયતઘર જેવી સગવડો ઉપલબ્ધ થયેલ છે. આ ગામ ગાઢ જંગલમાં તેમ જ ડુંગરાળ પ્રદેશમાં આવેલું છે. ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ઉપરાંત અહીંના લોકો જંગલમાંથી મહુડાનાં ફુલ તેમ જ બી, ખાખરાનાં પાન, ટીમરુનાં પાન, સાગનાં બી, કરંજના બી જેવી વનપેદાશો એકઠી કરી તેને વેચીને પણ પોતાનું ગુજરાન ચલાવે છે.
આ ઉપરાંત ગુજરાત રાજ્ય વન વિભાગ તરફથી અંહીથી બે કિલોમીટર અંતરે અંબિકા નદીને કિનારે પર્યાવરણ શિબિર માટેનું કેન્દ્ર ઊભું કરવામાં આવ્યું છે.
