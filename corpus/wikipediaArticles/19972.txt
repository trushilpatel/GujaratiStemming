ગુજરાત અને ભારતમાં સ્થાન
તરસંગ ભારત દેશના પશ્ચિમ ભાગમાં આવેલા ગુજરાત રાજ્યના મધ્યપૂર્વ ભાગમાં આવેલા મુખ્યત્વે આદિવાસીઓની વસ્તી ધરાવતા પંચમહાલ જિલ્લામાં આવેલા કુલ ૭ તાલુકાઓ પૈકીના એક એવા શહેરા તાલુકામાં આવેલું એક ગામ છે. તરસંગ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે મકાઈ, બાજરી, તુવર તેમ જ શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
આ ગામને હાલના સમયમાં તરસગના નામે ઓળખવામાં આવે છે. અહિયાની ખાસિયત એ છે કે અહિયા એક રમણીય, ધાર્મિક અને મનને પ્રફુલ્લીત કરી મુકે તેવો આશરે ૫૦૦ મિટર ઉચો ડુંગર આવેલો છે. તેની ઉપર એક ઐતિહાસિક અને અત્યત પોરાણીક મા મહેશ્વરી માતાજીનું મદિર આવેલું છે. અહિયાંની મુર્તી અદ્વિતીય છે. જે તરસંગ ડુંગરે આવેલું ગુજરાતનું એક માત્ર અર્ધનારીશ્વરનું મંદિર છે.
પંચમહાલ જિલ્લાના શહેરા તાલુકાના પશ્ચિમે મોરવા ગામ પાસેનું તરસંગ ગામ અર્ધ નારીશ્વર ભગવાનની મૂર્તિ માટે રાજયભરમાં પ્રખ્યાત છે. શહેરા તાલુકાના તરસંગ ગામે માહેશ્વરી નામે ઓળખાતી ટેકરી પર ચોતરફ હરીયાળી અને આંખ- મન- દીલને આહલાદક ટાઢક આપે તેવા સ્થળે પ્રાગૈતિહાસિક યુગની ગુફાઓ શોધી કાઢવામાં આવી છે. આ ગુફાઓની છત ઉપર ગેરુ રંગના ચિત્રો અંકિત કરેલાં છે. ત્યાંથી મળી આવેલા ભુરાશ પડતા શીસ્ટ પથ્થરનાં વિવિધ દેવી- દેવતાઓનાં શિલ્પો જેવાં કે ચામુંડા- બાવવી- ભૈરવી- શિવ- શિવલીંગ તેમજ અર્ધ નારીશ્વર આદિ અનુગુપ્તકાલિન શિલ્પો વડે સારી ટેકરી શોભાયમાન છે. 
આ ટેકરી ચાંપાનેર અરવલ્લી શ્રેણીના ગ્રેનાઇટ પથ્થરની બનેલી અને આશરે ૫૦ મીટર ઉંચી અને ઉતર- દક્ષિણ ૩૦૦ મીટર લાંબી તથા પૂર્વ પાચમા ૧૫૦ મીટર પહોળી છે. ટેકરીના પશ્ચિમ દિશાના ઢાળ પર ૨૦ મીટર ઉંચે એક નવુ મંદિર બાંધવામાં આવ્યુ છે. આ લંબચોરસ સ્થાનમાં અહીં અર્ધ નારીશ્વર ભગવાનની પ્રતિમા ભીંતમાં જડેલી છે. 
અર્ધ નારીશ્વર એ ભગવાન શિવનું એક અતિ સુંદર સ્વરૃપ છે. આ સ્વરૃપમાં શિવ તથા શકિત એ શાશ્વતરૃપમાં દર્શાવવામાં આવ્યા છે આ સ્વરૃપમાં નર તથા નારી તત્વોનું સંયોજન કરી શિવનું એક વિશિષ્ટ સ્વરૃપ પ્રયોજવામાં આવ્યુ છે. તેની તુલના ગ્રીસના સોમોકોકાઇટના સ્વરૃપ સાથે કરી શકાય. વિષ્ણ ધમોતર, પુરાણ સં. બૃહદ સંહિતા ૪, અપરાજિત પૃચ્છા, તથા રૃપ મણ્ડનવ આદિ મૂર્તિ વિજ્ઞાન વિષયક ગ્રંથોમાં અર્ધનારીશ્વરના મૂર્તિ વિધાનની વિસ્તૃત ચર્ચા મળી આવે છે. આ મૂર્તિ પારેવા પથ્થરમાંથી કંડારવામાં આવી છે. વિભંગ મુદ્રામાં ઉભેલી આ સુંદર મૂર્તિની પશ્વાદ ભૂમિમાં નંદી ઉભેલો જણાઇ છે. અર્ધ નારીશ્વરનું જમણી તરફનું અંગ શિવનું છે જયારે ડાબા અંગમાં પાર્વતી માતાનું સ્વરૃપ અંકીત કરેલુ છે. શિવ સ્વરૃપ બે હાથ છે તેમાં ઉપલા હાથમાં હાથ ઉપર વિંટડાયેલા નાગ સહિતનું ત્રિશુલ છે. 
શિવની કલાત્મક અર્ધ ચંદ્રજી મંડીત છે જયારે પાર્વતીમાના કેશ તેમના મસ્તક પર સુંદર અંબોડામાં બંધાયેલ છે. આ અંબોડા પર અલંકારો ધારણ કરેલા છે. શિવના કાનની બુટમાં સર્પ કુંડળ શોભે છે. પાર્વતીના કાનની બુટમાં ચંદ્રકારપત્ર કુંડળ શોભે છે અને કાનના ઉપલા ભાગમાં ત્રણ મોતીની સાદી વાળી શોભે છે. સમગ્ર ચહેરો સાદ સુશોભીત છે અને સમગ્ર શિલ્પની શૈલીનો વિચાર કરતાં આ એક શૈવ સ્થાનક હોય તેવું લાગી રહયું છે. 
સદર સ્થળે સમગ્ર ડુંગર પર ‘સીતાફળ’નાં અનેક વૃક્ષો પણ આવેલ છે, જે ડુંગરની શોભામાં વધારો કરે છે. આ ઉપરાંત ડુંગરની ટોચ પરથી દેખાતી મહીસાગર નદી અને વણાકબોરી બંધ તેમજ તળેટીનાં ખેતરો સુંદર દ્રશ્ય ઉભુ કરે છે. દર વર્ષે જન્માષ્ટમીના દિવસે અહીયા મેળો ભરાય છે અને મોટો યજ્ઞો પણ થાય છે તેમ જ ગામના બ્રાહ્મણો દ્વારા અહીયાં બે વખત રોજ પુંજન- અર્ચન- આરતી થાય છે. આ સ્થળને વધુ સુવિધા સાથે વિકસાવવામાં આવે તો આસ્થાનું મોટુ ધામ બને તેમ છે. કહેવાય છે કે ગુપ્તકાળ દરમિયાન પાંડવો પણ આ સ્થળે આવીને રહ્યા હતા.
ગોધરા જિલ્લાના શહેરા તાલુકાના તરસંગ ગામે સોલંકીયુગ તેમજ મહાભારતના સમયની કલા કારીગીરીની કામગીરી ધરાવતા સ્થાપત્યો નજરે પડે છે.
