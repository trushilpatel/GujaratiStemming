સરોજ પાઠક ‌‍ ગુજરાતી વાર્તાકાર, નવલકથાકાર, નિબંધકાર હતા.
તેમનો જન્મ કચ્છ જિલ્લાના જખૌ ગામમાં ૧ જૂન ૧૯૨૯ના રોજ નારણદાસ ઉદ્દેશીને ત્યાં થયો હતો. તેમણે પ્રાથમિક અને માધ્યમિક શિક્ષણ મુંબઈમાં થયું. ૧૯૪૭માં તેમણે મૅટ્રિકની પરીક્ષા ઉત્તિર્ણ કરી અને ૧૯૬૧માં ગુજરાત યુનિવર્સિટીમાંથી બી.એ. તેમજ ૧૯૬૪માં ગુજરાતી વિષયમાં એમ.એ.ની પદવીઓ મેળવી. ૧૯૫૬-૫૭માં તેઓ આકાશવાણી સાથે જોડાયા અને ૧૯૫૭-૫૮માં સોવિયેટ ઈન્ફર્મેશન સર્વિસ સાથે સંલગ્ન હતા. ૧૯૬૪ થી તેઓ બારડોલીની કૉલેજમાં અધ્યાપક રહ્યા હતા. ૧૯૮૯માં બારડોલીમાં તેમનું અવસાન થયું હતું.
તેમના પતિ રમણલાલ પાઠકે તેમને તેમની પ્રથમ વાર્તા લખવા માટે પ્રેર્યા હતા અને તેમની પ્રથમ વાર્તા, નહી અંધારુ, નહી અજવાળું જીવનમધુરી સામયિકમાં પ્રકાશિત થઇ હતી. તેમનો પ્રથમ ટૂંકી વાર્તા સંગ્રહ પ્રેમ ઘટા ઝૂક આઈ ચેતન પબ્લિશર્સ દ્વારા પ્રકાશિત થયો હતો અને તેને બોમ્બે રાજ્ય તરફથી ઇનામ મળ્યું હતું. પ્રીત બંધાણી તેમના પતિની મદદથી પ્રકાશિત થયું હતું. મારો અસબાબ મારો રાગ સામાજીક વાર્તાઓ ધરાવે છે. વિરાટ ટપકું એ તેમને આધુનિક વાર્તાકાર તરીકે પ્રસિદ્ધિ અપાવી. હુકમનો એક્કો, તથાસ્તુ વગેરે તેમના અન્ય વાર્તાસંગ્રહો છે.
નાઈટમેર મનોવૈજ્ઞાનિક નવલકથા અને તેમની પ્રથમ નવલકથા હતી. નિઃશેષ, પ્રિય પુનમ, ટાઇમ બોમ્બ, લિખિતંગ એમની અન્ય નવલકથાઓ છે.
તેમણે ગુજરાત મિત્રમાં નારી સંસ્કાર કટાર લખી હતી. સંસારિકા અને અર્વાચીન તેમના નિબંધ સંગ્રહો છે. પ્રતિપદા એમનો અનુવાદ છે.
તેઓના લગ્ન રમણલાલ પાઠક ૧૯૫૦માં સાથે થયા હતા, જેઓ ગુજરાતી હાસ્ય લેખક હતા.
