સ્મારક સ્તંભ સંજાણ, ગુજરાત ખાતે આવેલ એક સ્મારક છે. આ સ્મારક પારસીઓ ના છ સદીઓ પહેલાના આગમનની યાદ અપાવે છે. અહીં જાદી રાણા નામક હિન્દુ રાજાના શાસન વેળા વહાણો ભરીને હિજરતીઓનું એક જૂથ - જે ફારસી સામ્રાજ્યના પતન પછી મુસ્લિમ દમનના કારણે આવ્યા હતા અને સંજાણના રાણાએ તેમનું સ્વાગત કર્યું હતું અને વસવાટ કરવાની મંજુરી આપી હતી.
આ સ્મારક પરની તકતી પરથી માહિતી મળે છે કે આ આગમન પર ૯૩૬ CEના સમયમાં થયું હતું. આ સ્મારક ઝોરાષ્ટ્રીયનોના ભારતમાં આગમનની ઘટનાને શાશ્વત બનાવવાના હેતુથી ૧૯૨૦ના વર્ષમાં બાંધવામાં આવ્યું હતું, આ સ્મારક સંકુલમાં એક પારસી ધર્મશાળા છે. સંજાણના સ્થાનિક પારસીઓ આગમનની ઉજવણી સમુદાય દ્વારા ઉજવણી નવેમ્બર મહિનામાં "સંજાણ દિન" ઉજવે છે. આ સ્મારક વડોદરા ગ્રેનાઈટ વડે બાંધવામાં આવેલ છે. તેની ઊંચાઇ સળગતી જ્યોત સહિત ૫૦ ફુટ છે. આ સ્તંભ એક ચોરસ પ્લેટફોર્મ પર બનાવવામાં આવેલ છે. ત્યાં ૨૩ જેટલા કોતરણીવાળા પથ્થરો સુશોભન માટે મુકવામાં આવેલ છે.
