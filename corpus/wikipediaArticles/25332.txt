ગુજરાત અને ભારતમાં સ્થાન
સઢા ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર પૂર્વ ભાગમાં આવેલા સાબરકાંઠા જિલ્લામાં આવેલા કુલ ૮ તાલુકાઓ પૈકીના એક એવા હિંમતનગર તાલુકામાં આવેલું એક ગામ છે. સઢા ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, બાજરી, કપાસ, દિવેલી તેમ જ શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
સઢા ગામમાં વારાહિ માતાનું મંદિર આવેલું છે જેના પાછલા ભાગમાં જૂની વાવ આવેલી છે. ગામમાં હસમુખ દાદા નામના સંતનું ભવ્ય તીર્થ આવેલ છે. જ્યાં દર પૂનમે લોકો દર્શનાર્થે આવતા હોય છે. આ ઉપરાંત અહીં શ્રી કૃષ્ણ પ્રણામી મંદિર પણ આવેલું છે. ગામમાં શ્રી જાગતા હનુમાન દાદાનું મંદિર આવેલ છે, જેની બાજુમાં અંદાજે ૩૦૦ વર્ષ જૂનું બ્રહ્માણી માતાનું મંદિર આવેલ છે.
