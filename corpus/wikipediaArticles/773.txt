ગુજરાત અને ભારતમાં સ્થાન
દોડગામ કે ડોડગામ ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર ભાગમાં આવેલા બનાસકાંઠા જિલ્લામાં આવેલા કુલ ૧૪ તાલુકાઓ પૈકીના એક એવા થરાદ તાલુકામાં આવેલું એક ગામ છે. દોડગામ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, વરિયાળી, રાયડો, બાજરી, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, માધ્યમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
આ ઉપરાંત અહીં ઠાકર ભગવાનનુ મંદિર આવેલું છે જ્યાં કારતક સુદ ૨ના રોજ મોટો મેળો ભરાય છે તથા લોકો દર મહિનાની અજવાળી બીજના દિવસે દર્શાનાર્થે આવે છે. દોડગામ ગામ જવા માટે થરાદથી વાયા ખાનપુર નાગલાથી ડોડગામ પાકો રસ્તો છે જે ૧૦ કી.મી. અંતરે છે તથા થરાદથી મીઠા રોડ પર જાંદલાથી ૩ કી.મી.એ દોડગામ આવવાનો ડાંમર રોડ છે. 
