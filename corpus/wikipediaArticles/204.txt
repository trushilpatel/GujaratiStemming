ભગવાન એટલે તમામ પ્રકારના ઐશ્વર્યોથી સંપન્ન હોય તેવી શક્તિ, સદ્દગુરુ, સંત, ધની કે એવા વ્યક્તિ વિશેષને ભગવાન તરીકે ઓળખવામાં આવે છે.
ભગવાન શબ્દ સંસ્કૃત ભાષામાં भग् ધાતુ પરથી भगवन् અને એ શબ્દ પરથી ગુજરાતી, હિંદી તેમજ અન્ય ભાષાઓમાં ભગવાન શબ્દ બન્યો છે. ઐશ્વર્ય, વીર્ય, યશ, શ્રી, જ્ઞાન અને વૈરાગ્ય એ છ ઐશ્વર્યોને ભગ તરીકે ઓળખવામાં આવે છે. ભગવાન એટલે આ સર્વેશ્વર્યોથી સંપન્ન એવો અર્થ થાય છે. વિશેષરુપે ઇશ્વરને ભગવાન તરીકે ઓળખવામાં આવે છે. પૂર્ણતા સુધી પહોચેલા સંતો, સદ્દગુરુને પણ ભગવાન કહેવામાં આવે છે.


