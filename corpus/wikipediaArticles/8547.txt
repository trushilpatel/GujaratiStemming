ગુજરાત અને ભારતમાં સ્થાન
દૂધની ડેરી
તમાકુ, બટાટા, શક્કરીયાં ,ડાંગર ,તુવર
કોયડમ ભારત દેશના પશ્ચિમ ભાગમાં આવેલા ગુજરાત રાજ્યના મધ્ય ભાગમાં આવેલા મહીસાગર જિલ્લામાં આવેલા ૬ તાલુકાઓ પૈકીના એક એવા વિરપુર તાલુકામાં આવેલું એક ગામ છે. કોયડમ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે મકાઈ, બાજરી, કપાસ, દિવેલી, તમાકુ, બટાટા, શક્કરીયાં તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી, બેંક, સહકારી મંડળીઓ, ટેલિફોન કેન્દ્ર તેમ જ દૂધની ડેરી જેવી સવલતો પ્રાપ્ય થયેલી છે.
કોયડમ ગામમાં ઇસ ૧૮૯૮ માં પ્રાથમિક શાળાની સ્થાપના કરવામાં આવેલી છે, જે ધોરણ ૧ થી ૮ સુધીનું શિક્ષણ આપે છે. વિભાગીય કેળવણી મંડળ સંચાલિત શ્રી બી.આર.પટેલ હાઇસ્કૂલ માં ૫ થી ૧૨ ધોરણ સુધીનું શિક્ષણ પ્રાપ્ત છે. કોયડમમાં ધનવંતરી આયુર્વેદિક કોલેજ અને શ્રી રામ બી.એડ. કોલેજ આવેલી છે.
ગામમાં ૧૨૫ વર્ષ જુનું ત્રિલિંગી શિવમંદિર આવેલું છે. જેના પરીસરમાં હનુમાનજી તેમજ બળિયાદેવના મંદિરો આવેલા છે.
ગામમાં આવેલા શિવમંદિરની પશ્ચિમે કોયડમ બંધ આવેલો છે.
કોયડમ ગ્રુપ ગ્રામ પંચાયત વિસ્તારમાં અમૂલ ડેરી સંચાલિત છ દુધ મંડળીઓ આવેલી છે. જે વર્ષે છ કરોડનું દુધ વેચે છે.
