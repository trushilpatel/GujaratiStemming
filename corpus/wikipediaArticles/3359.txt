એસ. ટી. માસિક પાસ યોજના ગુજરાત રાજ્ય માર્ગ વ્યવહાર નિગમના ઉપક્રમે ચાલુ બસ સેવાનો રોજિંદો લાભ લેતા મુસાફરો માટેની ખાસ યોજના છે. જેમાં ધારકને મુસાફરી ભાડામાં રાહત મળે છે.
આ યોજનાના નિયમાનુસાર બેસવાનું અને ઉતરવાનું સ્થળ ચોક્કસ નક્કી કરી ભાડું અગાઉથી ભરી આ યોજનાનો પાસ લઈ શકાય છે. આ યોજનાનો લાભ લેવા માટે અલાયદો ખર્ચ આપી પોતાની સહીવાળું ઓળખપત્ર કઢાવવું પડે છે. ઓળખપત્રની મુદત સાત વર્ષની હોય છે, પણ જો ખરાબ થઈ જાય તો નવું કઢાવવાનું રહે છે. આ ઓળખપત્ર મુસાફરી દરમિયાન તેમ જ પાસ કઢાવતી વખતે સાથે રાખવાનું હોય છે. આ યોજનાનો પાસ માત્ર એક જ વ્યક્તિ વાપરી શકે છે, જેમાં નામ તબદીલ કરી શકાય તેવી વ્યવસ્થા નથી. આ પાસ કઢાવ્યા બાદ એને પાછો પરત કરી રિફંડ મેળવવાની સગવડ નથી.
