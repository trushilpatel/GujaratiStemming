ગુજરાત અને ભારતમાં સ્થાન
ચાંચ ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર પ્રદેશમાં આવેલા અમરેલી જિલ્લામાં આવેલા કુલ ૧૧ તાલુકાઓ પૈકીના એક એવા રાજુલા તાલુકામાં આવેલું એક ગામ છે. ચાંચ ગામના લોકોનો મુખ્ય વ્યવસાય ખેતી, ખેતમજૂરી, માછીમારી તેમ જ પશુપાલન છે. આ ગામમાં મુખ્યત્વે મઠ, મગ, મગફળી, તલ, બાજરી, વાલ, કપાસ, રજકો તેમજ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી જેવી સવલતો પ્રાપ્ય થયેલી છે.
આ ગામ અરબી સમુદ્રના કિનારે મોટાપટ નામની ખાડીના મુખ આગળ એક ખડક પર વસેલું છે.
આ ગામના દરિયાકિનારાનો આકાર પક્ષીની ચાંચ સમાન હોવાથી આ ગામનું નામ ચાંચ પડેલું હોવું જોઈએ.
આ ગામ પહેલા અહીંના દરિયાઈ લુંટારાઓને કારણે એટલું વગોવાયેલું હતું કે ચાંચિયા એ દરિયાઈ લુંટારાઓ માટેનો પર્યાયવાચી શબ્દ બની ગયો.
ઈ.સ. ૧૮૮૦ના દાયકામાં અહીંની વસ્તી ૧૩૦ હતી. ૨૦૧૧ની વસ્તી ગણતરી મુજબ ચાંચની વસ્તી ૫,૮૩૦ છે. જ્યારે મીઠાના અગરોમાં કામ કરતા શ્રમજીવીઓ અહીં વસેલા હોવાથી કુલ વસ્તી ૧૩૦૦૦ જેટલી થાય છે, જે સાત પરામાં વહેંચાયેલા છૂટા છવાયેલા ઘરોમાં રહે છે.







