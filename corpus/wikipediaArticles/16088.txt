વિકિપીડિયાના માપદંડ મુજબ ઊચ્ચ કક્ષાનો લેખ બનાવવા માટે આ લેખમાં સુધારો કરવાની જરૂર છે. યોગ્ય સુધારો કરીને આ સંદેશો કાઢી નાંખો. ટાઇપ કરવા અંગે મદદ માટે પાનાંનુ સંપાદન કરવાની રીત તેમજ "કેવી રીતે" શ્રેણીના લેખ જુઓ. 
એચ-1બી  એ યુનાઇટેડ સ્ટેટ્સમાં એવો વિઝા છે જે ઇમિગ્રેશન એન્ડ નેશનાલિટી એક્ટ, સેક્શન 101 ) હેઠળ નોન-ઇમિગ્રેશન છે. તે યુ.એસ. ના નોકરીદાતાઓને વિશેષતા ધરાવતા વ્યવસાયોમાં કામચલાઉ ધોરણે વિદેશી કામદારોની ભરતી કરવાની છૂટ આપે છે. જો એચ-1બી દરજ્જાનો વિદેશી કર્મચારી કામ છોડે અથવા પ્રાયોજક નોકરીદાતા તેને છૂટો કરે તો કર્મચારીએ અન્ય નોન-ઇમિગ્રન્ટ દરજ્જા માટે અરજી કરીને તે દરજ્જો મેળવવો જ પડે અથવા અન્ય નોકરીદાતાની શોધ કરવી પડે, અથવા યુનાઇટેડ સ્ટેટ્સ છોડવું પડે.
નિયમન પ્રમાણે “વિશેષતા ધરાવતા વ્યવસાય”ને માનવ પ્રયાસના ક્ષેત્રમાં ઉચ્ચતમ વિશેષતા ધરાવતા જ્ઞાનને સૈદ્ધાંતિક અને વ્યવહારિક રીતે લાગુ પાડવા તરીકે વ્યાખ્યાયિત કરવામાં આવે છે જે આર્કિટેક્ચર, એન્જિનિયરિંગ, ગણિત, ભૌતિક વિજ્ઞાન, સમાજ વિજ્ઞાન, બાયોટેકનોલોજી, ઔષધ અને આરોગ્ય, શિક્ષણ, કાનૂન, એકાઉન્ટિંગ, વ્યાપાર વિશેષતાઓ, ધર્મ અને કળા પૂરતો મર્યાદિત નથી, જેમાં ઓછામાં ઓછી સ્નાતકની ડિગ્રી અથવા તેને સમકક્ષ મેળવવામાં આવી હોય. તેવી જ રીતે વિદેશી કર્મચારીઓએ ઓછામાં ઓછી એક સ્નાતક ડિગ્રી અથવા તેને સમકક્ષ અને જે તે ક્ષેત્રમાં પ્રેક્ટિસ કરવી હોય તો સરકારી લાઇસન્સ ધરાવવું જરૂરી છે. એચ-1બી કામની મંજૂરી ચૂસ્ત પણે નોકરીદાતા દ્વારા પ્રાયોજિત કરાતા રોજગાર માટે મર્યાદિત છે. 
રોકાણનો ગાળો ત્રણ વર્ષનો છે જે વધીને છ વર્ષ થઇ શકે છે. ચોક્કસ સંજોગોમાં મહત્તમ રોકાણના ગાળાના અપવાદ મળે છે.
રોકાણના સમયગાળા પર મર્યાદા હોવા છતાં વિઝા અસલમાં જેના માટે ઇશ્યૂ કરવામાં આવ્યા હોય તે કામમાં જ વ્યક્તિ રહે તેવી કોઇ જરૂરિયાત નથી. તેને એચ1બી પોર્ટેબિલિટી અથવા ટ્રાન્સફર તરીકે ઓળખવામાં આવે છે, જે નવો નોકરીદાતા અન્ય એચ1બી વિઝાને પ્રાયોજન કરે તેના પર આધારિત છે જે ક્વોટાને આધિન હોય અથવા ન હોય. કર્મચારી-નોકરીદાતા વચ્ચેના સંબંધનો અંત આવે તો વર્તમાન કાયદા હેઠળ એચ1બી વિઝા હેઠળ કોઇ છૂટછાટનો ગાળો નથી.
વર્તમાન કાયદા પ્રમાણે દરેક રાજકોષીય વર્ષ )માં 65,000 નવા લોકોને વિઝા આપી શકાય છે અથવા એચ-1બી દરજ્જો આપી શકાય છે. આ ઉપરાંત ટોચમર્યાદામાંથી તમામ એચ-1બી નોન-ઇમિગ્રન્ટ્સને બાકાત કરવામાં આવે છે જેઓ યુનિવર્સિટી અને બિન-નફાલક્ષી રિસર્સ સંસ્થાઓ પર કામ કરે છે. તેનો અર્થ એવો થયો કે સંસ્થા પર કામ કરતા કોન્ટ્રાક્ટરો, જેઓ સીધા તેના હેઠળ નોકરી કરતા હોય તે જરૂરી નથી, ને ટોચમર્યાદામાં મુક્તિ મળી શકે છે. મુક્ત વ્યાપાર સંધિના કારણે ચિલીના નાગરિકો માટે 1,400 અને સિંગાપોરના નાગરિકો માટે 5,400ની સંખ્યાત્મક મર્યાદા અલગ તારવવામાં આવી છે. યુ.એસના વિશ્વવિદ્યાલયોમાંથી માસ્ટર્સ કે તેનાથી ઊંચી ડિગ્રી ધરાવતા 20,000 વિદેશી નાગરિકો માટે એચ-1બી વિઝાની મર્યાદામાંથી મુક્તિ આપવામાં આવે છે.
વાર્ષિક ટોચમર્યાદામાં કામચલાઉ વધારો કરવા છતાં 2000ના દાયકાની મધ્યમાં ઉપલબ્ધ વિઝાઓમાં એક વાર્ષિક ઘટની શરૂઆત થઇ હતી. રાજકોષીય વર્ષ 2001, રાજકોષીય વર્ષ 2002 અને રાજકોષીય વર્ષ 2003માં આ સંખ્યા વધારીને 195,000 કરવામાં આવી હતી. ગૃહ સુરક્ષા વિભાગે 2004માં આશરે 132,000 અને 2005માં 117,000 એચ-1બી વિઝાને મંજૂરી આપી હતી. 2 એપ્રિલ, 2007 પ્રથમ દિવસ હતો જ્યારે નોકરીદાતા એચ-1બી કામદાર માટે પ્રથમ બિઝા માટે અરજી કરી શકતા હતા જે 1 ઓક્ટોબર, 2007થી લાગુ થતું હતું. 3 એપ્રિલ, 2007ના રોજ યુનાઇટેડ સ્ટેટ્સ સિટિઝનશિપ એન્ડ ઇમિગ્રેશન સર્વિસિસએ જાહેરાત કરી હતી કે તેને 65,000ની ટોચ મર્યાદા કરતા 2 એપ્રિલે વધુ અરજીઓ મળી હતી. એજન્સીના નિયમો પ્રમાણે દાખલ કર્યાના પ્રથમ દિવસે જ મર્યાદાએ પહોંચી જવાય ત્યારે પ્રથમ બે દિવસમાં મળેલી તમામ અરજીઓને લોટરીમાં મૂકીને તેના પરથી પ્રાપ્ય વિઝાઓની ફાળવણી નક્કી કરવામાં આવે છે. 2008માં યુએસ 2009 રાજકોષીય વર્ષ એચ-1બી વિઝાનો ક્વોટા અરજીની કામગીરીમાં એક સપ્તાહમાં હાંસલ થયો હતો. 2008માં કુલ 276,252 વિઝા આપવામાં આવ્યા હતા અને 2009માં આ સંખ્યા સહેજ ઘટીને 214,271 થઈ હતી. અમેરિકન ઇમિગ્રેશન લોયર્સ એસોસિયેશન )એ આ પરિસ્થિતિને કટોકટી ગણાવી હતી અને આ પરિસ્થિતિની નોંધ વોલ સ્ટ્રીટ જર્નલ, બિઝનેસવીક અને વોશિંગ્ટન પોસ્ટ પર લેવાઈ હતી. પોતાની કામદારોની જરૂરિયાતનું આયોજન નહીં થઇ શકે તેવી ચિંતાથી નોકરીદાતાઓએ કોંગ્રેસ પર દબાણ વધાર્યું હતું. માઇક્રોસોફ્ટના ચેરમેન બિલ ગેટ્સએ વિસ્તૃત વિઝા કાર્યક્રમ વતી 2007માં કેપિટોલ હિલ ખાતે જુબાની આપી હતી જેમાં “નોકરીદાતાઓ કુશળ કામદારોની આયાત કરીને રોજગારીની અછત ન પૂરી શકે તો જોખમ વિશે ચેતવણી ” આપવામાં આવી હતી. કોંગ્રેસે આ અછત દૂર કરવા એક ખરડા વિશે વિચારણા કરી હતી, પરંતુ અંતે કાર્યક્રમ સુધાર્યો ન હતો. કાર્યક્રમમાં કોઇ સુધારો થયો ન હતો, જોકે, તે પસાર થયો હતો. 
વિદેશી કર્મચારીઓના કારણે યુએસના કર્મચારીઓને ખસેડવામાં ન આવે અથવા તેમના વેતન કે કામની પરિસ્થિતિમાં વિપરીત અસર ન થાય તે જોવાની જવાબદારી યુએસ ડિપાર્ટમેન્ટ ઓફ લેબર )ની છે.
એચ-1બી વિઝાની મંજૂરી માંગી રહેલા એચ-1બી નોન-ઇમિગ્રન્ટને નોકરી પર રાખતા અગાઉ નોકરીદાતાએ તેની જગ્યા વિશે જાહેરાત આપવાની જરૂર નથી, પરંતુ નોકરીદાતાએ કર્મચારીઓના પ્રતિનિધિને એલસીએ  વિશે જાણ કરવી પડે છે અથવા આવું કોઇ પ્રતિનિધિત્વ ન હોય તો નોકરીદાતાએ કામના સ્થળે અને નોકરીદાતાની કચેરીમાં તે એલસીએ પ્રકાશિત કરવું પડે છે.
નોકરીદાતાએ એ બાબતની ખાતરી આપવી પડે છે કે નોકરીદાતા દ્વારા સમાન અનુભવ અને સંબંધિત કામની લાયકાત માટે અન્ય કામદારોને ચુકવવામાં આવતા વાસ્તવિક પગારની સમકક્ષ ચુકવવામાં આવે છે અથવા વૈકલ્પિક રૂપે સંબંધિત રોજગાર માટે તે ક્ષેત્રમાં વ્યવસાય માટે પ્રવર્તમાન વેતન, બેમાંથી જે વધુ હોય તે ચુકવાય છે. એલસીએ પર હસ્તાક્ષર કરીને નોકરીદાતા એ બાબતનું પ્રમાણ આપે છે કે રોજગારના સંબંધિત ક્ષેત્રમાં પ્રવર્તમાન વેતન ચુકવવામાં આવશે, સમાન કામગીરી કરતા અમેરિકન કામદારની કામની સ્થિતિ પર વિપરીત અસર નહીં થાય, રોજગારના સ્થળે હડતાલ કે લોકઆઉટ થાય તેવો કોઇ કામદાર વિવાદ નહીં થાય, અને સમાન કામ કરતા અન્ય કામદારોને અપાતા લાભની સમકક્ષ વેતન વિદેશી કામદારોને પણ ચુકવાશે.કાયદા પ્રમાણે એચ1-બી કામદારોને સમાન વ્યવસાય અને ભૌગોલિક સ્થળ માટે પ્રવર્તમાન દર કરતા ઊંચું વેતન આપવું પડશે અથવા નોકરીદાતા સમાન પ્રકારના કર્મચારીઓને જે ચુકવે છે તેની સમાન આપવું પડશે. અન્ય પરિબળો, જેમ કે ઉંમર અને કૌશલ્યને પ્રવર્તમાન વેતનમાં ગણતરીમાં લેવાની મંજૂરી આપવામાં આવી ન હતી. નોકરીદાતાના ઉપયોગ માટે ડિપાર્ટમેન્ટ ઓફ લેબર ચાર કૌશલ્ય આધારિત પ્રવર્તમાન વેતન સ્તર પૂરા પાડી શકે તે માટે કોંગ્રેસે 2004માં કાર્યક્રમમાં ફેરફાર કર્યો હતો. કાયદાની મંજૂરી ધરાવતી આ એકમાત્ર એવી પ્રવર્તમાન વેતન પદ્ધતિ છે જેમાં વ્યવસાય અને સ્થળ સિવાયના પરિબળોને સામેલ કરાયા છે. 
આ અરજીઓ માટે મંજૂરીની પ્રક્રિયા નોકરીદાતાના પ્રમાણપત્ર અને દસ્તાવેજી પૂરાવા સોંપવા પર આધારિત છે. નોકરીદાતા યુએસના કોઇ કામદારની જગ્યાએ ભરતી કરતા હોય તો તેમને જવાબદારી વિશે જાણ કરવામાં આવે છે. 
2007માં યુએસ ડિપાર્ટમેન્ટ ઓફ લેબર, એમ્પ્લોયમેન્ટ એન્ડ ટ્રેનિંગ એડમિનિસ્ટ્રેશન )એ બે કાર્યક્રમો નોંધાવ્યા, હાઇ ગ્રોથ ટ્રેનિંગ ઇનિશિયેટિવ અને વર્કફોર્સ ઇનોવેશન રિજનલ ઇકોનોમિક ડેવલપમેન્ટ ) જેને યુએસના કામદારોને શિક્ષણ આપવા તથા તાલીમ માટે એચ-1બી ફીમાંથી અનુક્રમે 284 મિલિયન ડોલર અને 260 મિલિયન ડોલર મળ્યા છે અથવા મળવાના છે.
એચ-1બી કામદારો નોન-રેસિડન્ટ એલિયન્સ કે રેસિડન્ટ એલિયન્સ માંથી કઇ શ્રેણીમાં આવે છે તેના આધારે તેમની આવક પર કર નક્કી થાય છે. કર હેતુથી નોન-રેસિડન્ટ એલિયન પર માત્ર યુનાઇટેડ સ્ટેટ્સમાં થતી આવક પર કર લાગુ પડે છે જ્યારે કર હેતુથી રેસિડન્ટ એલિયન માટે યુનાઇટેડ સ્ટેટ્સ અંદર તથા બહારથી કર લાગુ થાય છે.
આ વર્ગીકરણ “નોંધપાત્ર હાજરી પરીક્ષણ”ના આધારે નક્કી કરવામાં આવે છેઃ જો નોંધપાત્ર હાજરી પરીક્ષણ એવું દર્શાવે કે એચ-1બી વિઝાધારક રહેવાસી છે, તો અન્ય કોઇ પણ યુએસ નાગરિકની જેમ આવક પર કર લાગે છે અને ફોર્મ 1040 દ્વારા અને આવશ્યક શેડ્યુલથી તે ભરી શકાય છે, નહીંતર, વિઝાધારકે નોન-રેસિડન્ટ એલિયન તરીકે ટેક્સ ફોર્મ 1040એનઆર અને 1040એનઆર-ઇઝેડ દ્વારા ટેક્સ ભરવો જ પડે, યુનાઇટેડ સ્ટેટ્સ અને વિઝાધારકના નાગરિકત્વના દેશ વચ્ચે કર સંધિ હોય તો તેઓ લાભ માટે ક્લેઇમ કરી શકે છે.
જે લોકોનું યુનાઇટેડ સ્ટેટ્સમાં પ્રથમ વર્ષ છે તેઓ સમગ્ર વર્ષ માટે કર હેતુથી રહેવાસી તરીકે ગણતરીમાં લેવાનું પસંદ કરી શકે છે અને તેમણે તે વર્ષે વૈશ્વિક આવક પર કર ચુકવવો જ પડશે. આ “પ્રથમ વર્ષની પસંદગી”નું વર્ણન આઇઆરએસ પબ્લિકેશન 519માં કરવામાં આવ્યું છે અને વ્યક્તિ તેના સમગ્ર જીવનમાં એક જ વખત તેનો ઉપયોગ કરી શકે છે.
જીવનસાથીના વિઝાનો દરજ્જો કોઇ પણ હોય, તેની પાસે માન્યતાપ્રાપ્ત ઇન્ડિવિજ્યુઅલ ટેક્સપેયર આઇડેન્ટિફિકેશન નંબર ) અથવા સોશિયલ સિક્યોરિટી નંબર ) હોવો જરૂરી છે જેનાથી તેને એચ-1બી ધારક સાથે સંયુક્ત ટેક્સ રિટર્નમાં સામેલ કરી શકાય છે.
એચ-1બી ધારકો માટે ટેક્સ ભરવાના નિયમો વ્યક્તિગત પરિસ્થિતિના આધારે જટીલ હોઇ શકે છે. વિદેશીઓ માટેના નિયમોની સમજ માટે વ્યવસાયિક કર આયોજનકારની સલાહ લેવા ઉપરાંત આઇઆરએસ પબ્લિકેશન 519, યુએસ ટેક્સ ગાઇડ ફોર એલિયન્સનો સંદર્ભ જોઇ શકાય છે.
યુએસસીઆઇએસ પ્રમાણે, "એચ-1બી એલિયન્સ માત્ર અરજકર્તા યુએસ નોકરીદાતા માટે અને અરજીમાં વર્ણવેલ એચ-1બી પ્રવૃત્તિ કામ કરી શકે છે. યોગ્ય નિયમો નું પાલન થતું હોય તો અરજકર્તા યુએસ નોકરીદાતા એચ-1બી કામદારને અન્ય નોકરીદાતાના કામના સ્થળે કામ માટે મોકલી શકે છે. એચ-1બી એલિયન્સ એકથી વધુ યુએસ નોકરીદાતા માટે કામ કરી શકે છે, પરંતુ તેણે દરેક નોકરીદાતા દ્વારા મંજૂર કરાયેલ ફોર્મ આઇ-129 મેળવવું પડશે." 
એચ-1બી વિઝાધારકો તબીબીસંભાળ અને સામાજિક સુરક્ષા ટેક્સ ચુકવી શકે છે અને સામાજિક સુરક્ષાના લાભો માટે લાયક ગણાય છે. તેઓ સ્ટેટ અને ફેડરલ કર પણ ચુકવે છે.
સૈદ્ધાંતિક રીતે, એચ-1બી વિઝાનો મહત્તમ ગાળો છ વર્ષનો છે. . એચ-1બી ધારક છ વર્ષ પછી યુએસમાં કામ ચાલુ રાખવા માંગતા હોય, પરંતુ કાયમી વસવાટનો દરજ્જો મેળવ્યો ન હોય, તેણે નવા એચ-1બી વિઝાની પુનઃઅરજી કરતા અગાઉ યુએસ બહાર એક વર્ષ રહેવું પડશે.
એચ-1બી વિઝાના છ વર્ષના ગાળા માટે સામાન્ય રીતે બે અપવાદ છેઃ
એચ1-બી વિઝા નોન-ઇમિગ્રન્ટ વિઝા હોવા છતાં તે ડ્યુઅલ ઇન્ટેન્ટ તરીકે માન્ય બહુ ઓછી વિઝા કેટેગરી પૈકી એક છે, એટલે કે એચ-1બી વિઝાધારક તેની પાસે વિઝા હોય ત્યારે કાનૂની ઇમિગ્રેશન ઇરાદો દર્શાવી શકે છે. ભૂતકાળમાં રોજગાર આધારિત ગ્રીન કાર્ડ પ્રક્રિયામાં માત્ર થોડા વર્ષો લાગતા હતા, જે ગાળો એચ-1બી વિઝાના ગાળા કરતા ઓછો હતો. જોકે તાજેતરના સમયમાં કાનુની રોજગાર આધારિત ઇમિગ્રેશન પ્રક્રિયાને એટલી હદે પાછળ ધકેલવામાં આવી છે કે ચોક્કસ દેશોના કુશળ વ્યવસાયિક અરજકર્તાઓને ગ્રીન કાર્ડ મેળવવા માટે ઘણા વર્ષો લાગી જાય છે. એચ-1બી વિઝાનો ગાળો બદલાયો નથી તેથી તેનો અર્થ એ થયો કે ઘણી મોટી સંખ્યામાં એચ-1બી વિઝાધારકોએ એક વર્ષ કે ત્રણ વર્ષની વૃદ્ધિમાં પોતાના વિઝા રિન્યુ કરવા પડે છે જેથી તેમની ગ્રીન કાર્ડની અરજી પર પ્રક્રિયા ચાલુ હોય ત્યારે તેઓ કાનુની દરજ્જો ચાલુ રાખી શકે.
યુનાઇટેડ સ્ટેટ્સમાં દર વર્ષે ઈશ્યૂ કરાતા નવા એચ-1બી વિઝા વાર્ષિક કોંગ્રેસ દ્વારા મંજૂર કરવામાં આવતા ક્વોટાને આધિન છે. દરેક એચ-1બી ક્વોટા 1 ઓક્ટોબરથી શરૂ થતા ચોક્કસ નાણાકીય વર્ષને લાગુ થાય છે. આગામી નાણાકીય વર્ષ માટેની અરજીઓ આગળની 1 એપ્રિલથી સ્વીકારવામાં આવે છે. જે લાભાર્થીઓ આ વાર્ષિક ક્વોટાને આધિન નથી તેમાં એ લોકો સામેલ છે જેઓ હાલમાં એચ-1બી દરજ્જો ધરાવે છે અથવા છેલ્લા છ વર્ષમાં કોઇ સમયે એચ-1બી દરજ્જો ધરાવતા હતા. વાર્ષિક ક્વોટાથી ઉચ્ચ તકનીકી ઉદ્યોગ પર ભારે અસર થઈ છે. તે દર વર્ષે સામાન્ય રીતે 65,000 પર નિશ્ચિત કરવામાં આવે છે જેમાં યુનિવર્સિટીઓ અને કોલેજ જેવા મુક્તિ મેળવતા સંગઠનોના કામદારોને કેટલીક છૂટછાટો મળે છે. 2000માં કોંગ્રેસે યુનિવર્સિટીઓ અને સરકારી સંશોધન પ્રયોગશાળાઓ માટે જતા એચ-1બી વિઝાને ક્વોટામાંથી કાયમી મુક્તિ આપી હતી.
1990ના દાયકામાં ક્વોટાના શરૂઆતના વર્ષોમાં આ ક્વોટા વાસ્તવમાં ભાગ્યે જ પૂરો થતો હતો. 1990ના દાયકાના મધ્યમાં વહેલા તે પહેલાના ધોરણે આ ક્વોટા દર વર્ષે ભરાઈ જતો હતો, તેના કારણે નવા એચ-1બી ને ઘણી વાર નકારી કાઢવામાં આવતા હતા અથવા તેમાં વિલંબ થતો હતો કારણ કે વાર્ષિક ક્વોટા પહેલેથી ભરાઈ જતો હતો. 1998માં ક્વોટા પ્રથમ 115,000 સુધી અને પછી 2000માં વાર્ષિક 195,000 સુધી વધારવામાં આવ્યો હતો. જે વર્ષોમાં ક્વોટા 195,000નો હતો ત્યારે તે ક્યારેય પૂરાયો ન હતો.
કોંગ્રેસે 1999માં પસાર કરેલા કામચલાઉ વધારાની મુદ્દત સમાપ્ત થઈ ત્યારે નાણાકીય વર્ષ 2004માં ક્વોટા ઘટાડીને 90,000 કરવામાં આવ્યો હતો. ત્યારથી દર વર્ષે ક્વોટા ઝડપથી ભરાઇ જાય છે, તેથી એચ-1બી મેળવવું વધુને વધુ મુશ્કેલ બની રહ્યું છે. તાજેતરમાં બેઝિક ક્વોટા 65,000 કરવામાં આવ્યો હતો, પરંતુ યુએસ એડવાન્સ્ડ ડિગ્રીઓ ધરાવતા વિદેશી કર્મચારીઓ માટે વધારાના 20,000 વિઝા શક્ય બન્યા હતા. કુલ 65,000માંથી 6,800 ચિલી અને સિંગાપોરના નાગરિકો માટે તેમના દેશો સાથે મુક્ત વ્યાપાર સંધિના ભાગરૂપે પ્રારંભમાં અનામત રાખવામાં આવ્યા હતા. જોકે, સંધિ હેઠળ અનામત વિઝાનો ઉપયોગ કરવામાં ન આવે તો તે ફરી જનરલ પૂલમાં જાય છે. 65,000 ક્વોટા બહાર દર વર્ષે 10,500 વિઝા ઓસ્ટ્રેલિયન નાગરિકોને આવા જ પરંતુ વધુ લવચિક કાર્યક્રમ ઇ-3 વિઝા કાર્યક્રમ હેઠળ ઉપલબ્ધ છે.
1 ઓક્ટોબર 2006થી શરૂ થતા નાણાકીય વર્ષ 2007 માટે વર્ષ માટે વિઝાનો સમગ્ર ક્વોટા 26 મે, 2006ના રોજ, સંબંધિત નાણાકીય વર્ષની શરૂઆત અગાઉ 2 મહિના કરતા ઓછા સમયમાં ખતમ કરવામાં આવ્યો હતો. વધારાના 20,000 એડવાન્સ્ડ ડિગ્રી એચ-1બી વિઝા 26 જુલાઈએ સમાપ્ત થાય છે. નાણાકીય વર્ષ 2008 માટે સમગ્ર ક્વોટા અરજી સ્વીકારવાના પ્રથમ દિવસ 2 એપ્રિલની સમાપ્તિ અગાઉ ખતમ થઈ ગયો હતો. યુએસસીઆઇએસ નિયમો હેઠળ 2 એપ્રિલ અને 3 એપ્રિલે મેળવવામાં આવેલી 123,480 અરજીઓ જે ટોચમર્યાદાને આધિન હતી તે ભરાઈ ગઇ હતી અને ત્યાર બાદ 65,000ને વધુ પ્રક્રિયા માટે યાદચ્છિક રીતે પસંદ કરવામાં આવી હતી. નાણાકીય વર્ષ 2008 માટે વધારાના 20,000 એડવાન્સ્ડ ડિગ્રી એચ-1બી વિઝા 30 એપ્રિલે સમાપ્ત થઈ ગયા હતા.
નવેમ્બર 2006ના રોજ પ્રસિદ્ધ થયેલા એચ-1બી વિઝા અંગેના વાર્ષિક અહેવાલમાં યુએસસીઆઈએસ માં જણાવાયું હતું કે તેણે નાણાકીય વર્ષ 2004માં 131,000 અને નાણાકીય વર્ષ 2005માં 117,000 એચ-1બી વિઝા મંજૂર કર્યા હતા. આ સંખ્યામાં વધારો એટલા માટે થયો છે કારણકે નોકરીદાતા જો યુનિવર્સિટી અથવા રિસર્ચ લેબ હોય તો એચ-1બી વિઝાને ટોચ મર્યાદામાંથી મુક્તિ આપી શકાય તેમ છે.
નાણાકીય વર્ષ 2009 માટે યુએસસીઆઇએસ એ 8 એપ્રિલ 2008ના રોજ જાહેરાત કરી હતી કે તે વર્ષ માટે 20,000 એડવાન્સ્ડ અને 65,000 ક્વોટા માટે વિઝાનો સમગ્ર ક્વોટા ભરાઇ ગયો છે. યુએસસીઆઇએસ 1 એપ્રિલથી 7 એપ્રિલ 2008 દરમિયાન મેળવેલ તમામ ફાઇલિંગ માટે લોટરી કરતા અગાઉ પ્રારંભિક ડેટા એન્ટ્રી કરશે.
નાણાકીય વર્ષ 2010 માટે યુએસસીઆઇએસ એ 21 ડિસેમ્બર, 2009ના રોજ જાહેરાત કરી હતી કે વર્ષનો ક્વોટા મેળવવા માટે પૂરતા પ્રમાણમાં અરજીઓ મળી છે. વલણના નિષ્ણાતો જણાવે છે કે ઓક્ટોબરથી નવેમ્બર વચ્ચે ગમે ત્યારે નાણાકીય વર્ષ 2011ની ટોચ મર્યાદાએ પહોંચી શકાશે કારણ કે અર્થતંત્રમાં તેજી આવી રહી હતી અને મંદી ઘટી રહી હતી.
તાજેતરના એચ-1બી કાયદા પ્રમાણે એચ-1બી આશ્રિત નોકરીદાતા તરીકે ઓળખાતા ચોક્કસ નોકરીદાતાઓએ એચ-1બી કામદારોની ભરતી કરતા પહેલા તે જગ્યા માટે અમેરિકામાં તે જગ્યા વિશે જાહેરાત આપવી પડશે. મુક્તિ પામનાર એચ-1બી નોન-ઇમિગ્રન્ટની ભરતી કરતી વખતે આ જરૂરિયાત લાગુ થતી નથી.
50 કર્મચારીઓની કંપનીઓ માટે એચ-1બી આશ્રિત નોકરીદાતા ની વ્યાખ્યા એચ-1બી દરજ્જામાં 15 ટકાથી વધુ કર્મચારીઓ ધરાવતી કંપની તરીકે કરવામાં આવે છે. નાની કંપનીઓને આશ્રિત બનતા અગાઉ એચ-1બી કર્મચારીઓની વધુ ટકાવારી રાખવાની છુટ અપાય છે.
ઢાંચો:Criticism sectionએચ-1બી કાર્યક્રમની ઘણી ટીકા કરવામાં આવી છે.
આ પદ્ધતિ ગેરકાયદે હોવા છતાં એવું મોટા પાયે માનવામાં આવે છે કે કેટલાક નોકરીદાતા સ્પોન્સર તથા એચ-1બી અરજીની પ્રક્રિયા સાથે સંકળાયેલ તમામ અથવા વધુ ખર્ચ એચ-1બી કામદારો પર નાખે છે. આ ફી સામાન્ય રીતે બોન્ડ અથવા અન્ય સાધનોના સ્વરૂપમાં હોય છે જે કાયદાની કાનૂની છટકબારી તરીકે કામ કરે છે.
નોબેલ પારિતોષિક વિજેતા અર્થશાસ્ત્રી મિલ્ટન ફ્રિડમેનએ આ કાર્યક્રમને 2002માં કમ્પ્યુટરવર્લ્ડ માં એક લેખમાં ટાંક્યા પ્રમાણે કોર્પોરેટ સબસિડી કહ્યો હતો. ફ્રિડમેનનું અવસાન થયું હોવાથી આ અવતરણની ચોકસાઇ જાણી શકાય તેમ નથી. આવો મત ધરાવતા અન્ય લોકોમાં ડો. નોર્મન મેટલોફ સામેલ છે જેમણે એચ-1બી વિષય પર ઇમિગ્રેશન અંગેની યુએસ હાઉસ જ્યુડિસરી કમિટી સબકમિટી સમક્ષ જુબાની આપી હતી. યુનિવર્સિટી ઓફ મિશિગન જર્નલ ઓફ લો રિફોર્મ માટે મેટલોફના કાગળોમાં દાવો કરવામાં આવ્યો છે કે અમેરિકન કમ્પ્યુટર સંબંધિત રોજગાર ભરવા માટે લાયકાત ધરાવતા અમેરિકન નાગરિકોની કોઇ અછત નથી, અને કામદારોની અછતની ભરપાઇ માટે એચ-1બી વિઝાની અમેરિકન કંપનીઓને જરૂર છે તે માટે પૂરાવા તરીકે રજૂ કરાયેલી માહિતી ખામીયુક્ત છે. યુનાઇટેડ સ્ટેટ્સ જનરલ એકાઉન્ટિંગ ઓફિસે 2000માં એક અહેવાલમાં જણાવ્યું હતું કે એચ-1બી કાર્યક્રમ પરના નિયંત્રણોમાં અસરકારકતા ગેરહાજર છે. જીએઓ અહેવાલની ભલામણો ત્યાર બાદ લાગુ પાડવામાં આવી હતી. હાઇ-ટેક કંપનીઓ એચ-1બી વિઝા માટે 65,000ની વાર્ષિક ટોચ મર્યાદા વધારવા માટે કોંગ્રેસને જણાવે ત્યારે તેઓ ઘણી વાર તકનીકી કામદારોની અછતનું કારણ આપે છે, પરંતુ જ્હોન મિઆનો અને સેન્ટર ફોર ઇમિગ્રેશન સ્ટડીઝના અભ્યાસ પ્રમાણે આ દાવાને ટેકો આપવા માટે કોઇ આધારભૂત આંકડા નથી. ડ્યુક, આલ્ફ્રેડ પી. સ્લોઅન ફાઉન્ડેશન, જ્યોર્જટાઉન યુનિવર્સિટી, અને અન્ય સ્થળે થયેલા અભ્યાસોને ટાંકતા વિવેચકોએ એવી દલીલ પણ કરી છે કે કેટલાક વર્ષોમાં બહારથી મંગાવાયેલા વિદેશી પ્રોગ્રામર્સ અને એન્જિનિયર્સની સંખ્યા ઉદ્યોગમાં પેદા થતી રોજગારીની સંખ્યાને વટાવી જશે. સંગઠનોએ આ કાર્યક્રમથી નકારાત્મક અસર થઈ હોય તેવા વ્યક્તિઓ પાસેથી સીધા એચ-1બી વિઝા હાર્મ અહેવાલના સેંકડો અનુભવો પણ રજૂ કર્યા છે, જેમાના ઘણાં મિડિયા સમક્ષ બોલવા માટે તૈયાર છે.
એચ-1બી કાર્યક્રમની અન્ય એક ટીકા તેના અસ્પષ્ટ લાયકાતના ધોરણો અંગે કરવામાં આવે છે, પરંતુ કેસ લોની સંસ્થા દ્વારા માન્ય રખાયેલ ચોક્કસ માર્ગદર્શિકામાં ધોરણોને વ્યાખ્યાયિત કરવામાં આવ્યા છે. ઉચ્ચ કૌશલ્ય ધરાવતા કામદારો માટેના કાર્યક્રમ તરીકે ઘણી વાર ઉલ્લેખ થવા છતાં એચ-1બી વિશેષતા ધરાવતા વ્યવસાયો માટે લાગુ થાય છે. એવી દલીલ કરી શકાય કે જેમાં લઘુત્તમ સ્નાતકની ડિગ્રીની જરૂર પડતી હોય તેવા કોઇ પણ કામને “ઉચ્ચ કૌશલ્ય”નું કામ ગણી શકાય.
વિશેષતા ધરાવતા વ્યવસાયોને એવી જગ્યા તરીકે વ્યાખ્યાયિત કરવામાં આવેલ છે જેમાં ચોક્કસ ક્ષેત્રમાં સૈદ્ધાંતિક અથવા તકનીકી કુશળતાની જરૂર પડે અને સામાન્ય રીતે તેનું અર્થઘટન એવી જોબ તરીકે કરવામાં આવ્યું છે જેમાં બેચલર્સ ડિગ્રી મેળવવાની જરૂર પડે. સામાન્ય એચ-1બી વ્યવસાયોમાં આર્કિટેક્ટ્સ, એન્જિનિયર્સ, કમ્પ્યુટર પ્રોગ્રામર્સ, એકાઉન્ટન્ટ્સ, ડોક્ટર્સ, વેટેરિનરિયન, ડેન્ટિસ્ટ, રજિસ્ટર્ડ નર્સ, બિઝનેસ મેનેજર્સ અને કોલેજ પ્રોફેસર્સનો સમાવેશ થાય છે. એચ-1બી વિઝા કાર્યક્રમમાં ફેશન મોડલ્સનો પણ સમાવેશ થાય છે.
વેતનમાં ઘસારો એ એચ-1બી કાર્યક્રમના ટીકાકારો દ્વારા કરવામાં આવતી સૌથી મોટી ફરિયાદ છે. કેટલાક અભ્યાસમાં જાણવા મળ્યું છે કે એચ-1બી કામદારોને અમેરિકન કામદારોની સરખામણીમાં ઘણું નીચું વેતન ચુકવાય છે. એવો દાવો કરવામાં આવે છે કે એચ-1બી કાર્યક્રમનો ઉપયોગ સસ્તા કામદારોના સ્રોત તરીકે થાય છે. નેશનલ બ્યૂરો ઓફ ઇકોનોમિક રિસર્ચ માટે હાર્વર્ડના પ્રોફેસર જ્યોર્જ જે બોર્જસે કરેલા અભ્યાસમાં જાણવા મળ્યું હતું કે, “ડોક્ટરેટ્સ ધરાવતા લોકોના પુરવઠામાં ઇમિગ્રેશનના આધારે 10 ટકા વધારો કરવાથી સમકક્ષ કામદારોના વેતનમાં લગભગ 3થી 4 ટકા ઘટાડો થાય છે.”
એચ-1બી અરજીમાં સામેલ કરાયેલ એલસીએ થી એવી ખાતરી આપતું હોવાનું મનાય છે કે એચ-1બી કામદારોને શ્રમ બજારમાં પ્રવર્તમાન વેતન અથવા નોકરીદાતાનો વાસ્તવિક સરેરાશ વેતન ચુકવાય છે, પરંતુ પૂરાવા પરથી જાણવા મળે છે કે નોકરીદાતાઓ આ જોગવાઇઓનું પાલન કરતા નથી અને દુરુપયોગ કરનારાઓને ભારે દંડ ફટકારાતો હોવા છતાં તેઓ વાસ્તવિક પ્રવર્તમાન વેતન ચુકવવાનું ટાળે છે.
ડીઓએલ એ પ્રવર્તમાન વેતનને ચાર સ્તરમાં વિભાજિત કર્યું છે, જેમાં લેવલ વન સરેરાશ અમેરિકન દ્વારા મેળવાતા વેતનના લગભગ 17 ટકાનું પ્રતિનિધિત્વ કરે છે. લગભગ 80 ટકા એલસીએ આ 17મા ટકાના સ્તરે દાખલ કરવામાં આવે છે.. ડીઓએલ ની વેબસાઇટ પરથી ચાર-સ્તરના પ્રવર્તમાન વેતન મેળવી શકાય છે અને સામાન્ય રીતે સરેરાશ વેતન કરતા તે ઘણા નીચા હોય છે.
પ્રવર્તમાન વેતન ધોરણો કથિત રીતે સંદિગ્ધ છે અને તેથી તેમાં ચેડા કરવાનું વધુ સરળ છે, જેથી નોકરીદાતાઓ વિઝા કામદારોને ઓછો પગાર આપે છે. રોકેસ્ટર ઇન્સ્ટિટ્યૂટ ઓફ ટેકનોલોજી ખાતે જાહેર નીતિના સહાયક પ્રોફેસર રોન હિરા મુજબ 2005માં નવા એચ-1બી ઇન્ફોર્મેશન ટેકનોલોજી ) માટે સરેરાશ પગાર વેતન માત્ર 50,000 ડોલર હતું જે બી.એસ. ડિગ્રી ધરાવતા આઇટી સ્નાતકના પ્રારંભિક વેતન કરતા પણ નીચું હતું. યુએસ સરકારની ઓઇએસ ઓફિસનો ડેટા દર્શાવે છે કે 90 ટકા એચ-1બી આઇટી વેતન સમાન વ્યવસાય માટે સરેરાશ અમેરિકન વેતન કરતા નીચું હતું.
2002માં સન માઇક્રોસિસ્ટમ્સના એક ભૂતપૂર્વ કામદાર ગાય સેન્ટિગ્લિયાએ યુએસ ડિપાર્ટમેન્ટ ઓફ જસ્ટિસ અને યુએસ ડિપાર્ટમેન્ટ ઓફ લેબરમાં સાન્ટા કાર્લા કંપની એચ1-બી વિઝાધારક વિદેશી કર્મચારીઓની તરફેણમાં અમેરિકન નાગરિકો તરફ ભેદભાવ રાખે છે તેવી ફરિયાદ દાખલ કર્યા બાદ યુએસ સરકારે સન માઇક્રોસિસ્ટમ્સની ભરતી પ્રક્રિયા અંગે તપાસ શરૂ કરી હતી. સેન્ટિગ્લિયાએ કંપની સામે આરોપ મૂક્યો હતો કે તેણે 2001માં 3900 કર્મચારીઓને છૂટા કર્યા ત્યારે અમેરિકન નાગરિકો વિરૂદ્ધ ભેદભાવ રાખ્યો હતો અને તે જ સમયે હજારો વિઝા માટે અરજી કરી હતી. 2002માં સનના 39,000 કામદારોમાંથી લગભગ 5 ટકા કામ ચલાઇ વર્ક વિઝા ધરાવતા હતા તેમ તેણે કહ્યું હતું. 2005માં એવું નક્કી થયું હતું કે સનએ માત્ર નાની જરૂરિયાતોનો ભંગ કર્યો હતો અને કોઇ ભંગ બહુ નોંધપાત્ર કે ઇચ્છાપૂર્વકનો ન હતો. તેથી જજે સનને માત્ર તેની ભરતીની પ્રક્રિયામાં ફેરફાર કરવા આદેશ આપ્યો હતો.
જોકે, નીચા વેતનનો અર્થ નોકરીદાતાઓ માટે નીચો ખર્ચ થાય તે જરૂરી નથી. કંપનીનો માટે એચ-1બી વિઝા માટે અરજી કરવાનો ખર્ચ નોંધપાત્ર હોઇ શકે છે, અને તે 1,440 ડોલરથી 5,000 ડોલર વચ્ચે હોય છે કારણ કે એચ-1બી ફીમાં 2,000 ડોલરનો વધારો કરવામાં આવ્યો હતો જે એવા અરજકર્તાઓ માટે લાગુ થતું હતું જેઓ યુનાઇટેડ સ્ટેટેસમાં 50 કે તેનાથી વધુ કર્મચારીઓ ધરાવતા હોય અને યુનાઇટેડ સ્ટેટ્સમાં કર્મચારીઓમાંથી 50 ટકાથી વધુ એચ-1બી અથવા એલ, એલ-1બી અને એલ-2 સહિત) 14, ઓગસ્ટ, 2010થી ગ્રન્ટ દરજ્જો ધરાવતા હોય, જ્યારે પ્રમુખ ઓબામાએ લો પબ્લિક લો 111-230 પર સહી કરી હતી. તેમાં અસલ દેશની સરહદે જવા માટેના સંભવિત પ્રવાસનો ખર્ચ કે રિન્યૂઅલ ખર્ચનો સમાવેશ કરવામાં આવ્યો ન હતો. આ ઉપરાંત ઊંચી માંગના કારણે સંભવિત કામદારને વિઝા મળશે તેની કોઇ ગેરંટી હોતી નથી અને ખર્ચ ઘણી વાર નોન-રિફંડેબલ હોય છે. આ ઉપરાંત નોકરીદાતા દ્વારા કામદારને કાઢી મૂકવામાં આવે તો નોકરીદાતાએ તેને તેના છેલ્લા વિદેશી રહેણાક પર પરત મોકલવાનો વાજબી ખર્ચ પણ ઉઠાવવો પડે છે. આ જોગવાઇમાં માત્ર છૂટા કરવાની પ્રક્રિયા સામેલ છે, કામદાર રાજીનામું આપે તો તે લાગુ થતું નથી. 
ઐતિહાસિક રીતે એચ-1બી ધારકોને કરારનામા આધારિત કર્મચારી તરીકે ઘણીવાર ઓળખવામાં આવે છે, અને આ સરખામણીમી હવે સંપૂર્ણપણે ચોકસાઇપૂર્ણ રહી નથી, કારણ કે તે 2000ના વર્ષના એકવીસમી સદીમાં અમેરિકન સ્પર્ધાત્મકતા અંગેના ધારાની મંજૂરી પહેલા વધુ કાયદેસરતા ધરાવતી હતી. ઇમિગ્રેશન સામાન્ય રીતે ટૂંકા અને લાંબા ગાળાના મુલાકાતીઓને ગ્રીન કાર્ડ ની માગણી કરવાની મહત્ત્વકાંક્ષાને મંજૂરી આપતા નથી, પરંતુ એચ-1બી વિઝાધારક એ સંદર્ભમાં મહત્ત્વનો અપવાદ છે કે એચ-1બી ને બેવડા હેતુના સિદ્ધાંત તરીકે ઓળખાતા સિદ્ધાંત હેઠળ ગ્રીન કાર્ડ માટેના સંભવિત પગલાં તરીકે કાનૂની રીતે સ્વીકાર કરવામાં આવે છે. 
એચ-1બી વિઝાધારકને તેમના નોકરીદાતા દ્વારા અમેરિકાના શ્રમ વિભાગને એલિયન લેબર સર્ટિફિકેશન માટેની અરજી કરીને તેમના ગ્રીન કાર્ડ માટે સ્પોન્સર કરી શકે છે. ભૂતકાળમાં સ્પોન્સરશિપ પ્રક્રિયાને કેટલાંક વર્ષો લાગતા હતા અને આ સમયગાળામાંથી મોટાભાગના સમયગાળામાં એચ-1બી વિઝાધારક ગ્રીન કાર્ડની જરૂરિયાત પૂરી કરવા તેમના સ્થળને ગુમાવ્યા વગર નોકરી બદલી શકતા નથી. તેનાથી એચ-1બી વિઝાધારક દ્વારા નોકરીદાતા માટે ફરજિયાત વફાદારીનું પરિમાણ ઊભું થયું હતું. આલોચકોએ આક્ષેપ કર્યો હતો કે નોકરીદાતાને આવી ફરજિયાત વફાદારીથી લાભ થાય છે, કારણ કે તેનાથી એવા જોખમમાં ઘટાડો થાય છે કે એચ-1બી કર્મચારી પોતાની નોકરી છોડીને હરીફ કંપનીમાં જોડાય અને તેનાથી સિટિઝન કામદારોને રોજગારી બજારમાં ગેરલાભ થાય છે, કારણ કે નોકરીદાતાને ઓછી ખાતરી મળે છે કે ખાસ કરીને નોકરીની પરિસ્થિતિ આકરી હોય, વેતનો નીચા હોય અથવા કામગીરી મુશ્કેલ હોય કે જટિલ હોય તો આ નાગરિક વધારાના સમયગાળા માટે નોકરીમાં જળવાઈ રહેશે. એવી દલીલ કરવામાં આવે છે કે તેનાથી એચ-1બી પ્રોગ્રામ નોકરીદાતા માટે ખૂબ જ આકર્ષક બને છે અને આ સંદર્ભના શ્રમ કાયદા પર આવી સાનુકુળ શરતોમાંથી લાભ મેળવવા કંપનીઓનો પ્રભાવ પડ્યો છે.
તાજેતરના કેટલાંક અખબારી અહેવાલ સૂચવે છે કે 2008માં શરૂ થયેલી મંદીથી એચ-1બી વિઝાની સ્થિતિને આ પ્રોગ્રામના સમર્થકો અને તેના વિરોધીઓ એમ બંને માટે વધુ ખરાબ બનાવશે. ગ્રીન કાર્ડ મેળવવાની પ્રક્રિયા એટલી લાંબી બની છે કે આ મંદીના વર્ષો દરમિયાન તે અસાધારણ રહ્યું નથી કે સ્પોન્સરિંગ કંપનીઓ નિષ્ફળ રહી હોય અને અદ્રશ્ય થઈ ગઈ હોય, તેથી એચ-1બી કર્મચારીને બીજા સ્પોન્સર શોધવા પડે છે અને ગ્રીન કાર્ડ માટેની હરોળમાં પોતાનું સ્થળ ગુમાવવું પડે છે. એચ-1બી કર્મચારી પોતાનું ગ્રીન કાર્ડ મેળવવાના સમયથી માત્ર એક મહિનો દૂર હોય પરંતુ જો તેમની છટણી થાય તો તેમણે આ દેશ છોડવા પડે છે અથવા ગ્રીન કાર્ડ મેળવવાની હરોળમાં છેલ્લે આવી જાય છે અને ગ્રીન કાર્ડ મેળવવાની પ્રક્રિયા ફરીથી ચાલુ કરવી પડે છે તથા તેમની રાષ્ટ્રીયતા અને વિઝા કેટેગરીના આધારે 10 વર્ષ જેટલા લાંબા સમયની રાહ જોવી પડે છે.
સપ્ટેમ્બર 2008ના યુ.એસ સિટિઝનશિપ એન્ડ ઇમિગ્રેશન સર્વિસિસ ‘‘એચ-1બી બેનિફિટ ફ્રોડ એન્ડ કમ્પ્લાયન્સ એસેટમેન્ટ’’ના તારણ મુજબ મંજૂર કરવામાં આવેલા 21 ટકા એચ-1બી  વિઝા છેતરપિંડીજનક અરજીઓ અથવા ટેકનિકલ બાબતોનું ઉલ્લંઘન સાથેની અરજીઓ આધારિત હતા. છેતરપિંડીની વ્યાખ્યામાં ઇરાદાપૂર્વકનું ખોટા અર્થઘટન, ખોટા દસ્તાવેજ અથવા નક્કર હકીકતની બાદબાકીનો સમાવેશ થાય છે. છેતરપિંડીની વ્યાખ્યામાં સમાવેશ થતો નથી તેવા તકનીકી ઉલ્લંઘન, ભૂલો, માહિતીની બાદબાકી અને નિયમ પાલનમાં નિષ્ફળતાનો આ 21 ટકાના દરમાં સમાવેશ કરવામાં આવ્યો હતો. પરિણામસ્વરૂપે યુએસસીઆઇએસ એ એચ-1બી અરજીઓ માટે છેતરપિંડી અને તકનીકી ઉલ્લંઘનની સંખ્યામાં ઘટાડો કરવા માટે કાર્યપદ્ધતિમાં ફેરફાર કર્યા છે.
એચ-1બી વિઝાના સુધારા અંગે ગૃહમાં નિવેદન કરતા સેનેટર ડિક ડર્બને જણાવ્યું હતું કે ‘‘એચ-1બી વિઝા આધારિત નોકરી 3 વર્ષ માટેની હોય છે અને તેને 3 વર્ષ માટે રિન્યૂ કરી શકાય છે. આ પછી આ કામદારોનું શું થાય છે? બરાબર, તેઓ રહી શકે છે. તે શક્ય છે. પરંતુ ભારતમાંથી આવેલી આ નવી કંપનીઓ કમાણી કરવાના ઘણા વધુ સારા ઉદ્દેશ ધરાવે છે. તેઓ ખાલી જગ્યા ભરવા અને તે કામ કરવાના પૈસા કમાવવા એન્જિનિયર્સને ભારતમાંથી અમેરિકા મોકલે છે અને 3થી 6 વર્ષ પછી તેઓ અમેરિકન કંપનીઓ સાથે સ્પર્ધા કરતી આ કંપનીઓ માટે કામ કરવા માટે ભારતમાં પરત જાય છે. તેઓ તેને તેમના આઉટસોર્સિંગ વિઝા કહે છે. તેઓ અમેરિકના લોકો કેવી રીતે બિઝનેસ કરે છે તે શીખવા માટે તેમના પ્રતિભાશાળી એન્જિનિયર્સને મોકલી રહી છે અને પછી તેમને પાછા લઈ જાય છે અને પછી અમેરિકાની કંપનીઓ સાથે સ્પર્ધા કરે છે." આઉટસોર્સિંગ તરીકે એચ-1બી ના ઉપયોગના ટિકાકારો એનો પણ ઉલ્લેખ કરે છે કે અમેરિકામાં હેડક્વાર્ટર ધરાવતી કંપનીઓ કરતા ભારતમાં હેડક્વાર્ટર્સ ધરાવતી કંપનીઓને વધુ એચ-1બી વિઝા મંજૂરી કરવામાં આવે છે.
મોટાભાગના રાજ્યમાં એચ-1બી કામદારો અને તેમના આશ્રિતો અમેરિકામાં ગમે તેટલો સમય પસાર કર્યો હોય તો પણ ઇન-સ્ટેટ ટ્યુશન માટે લાયક ગણાતા નથી. જોકે એક દાયકા કરતા વધુ સમયથી કેલિફોર્નિયા, ન્યૂ યોર્ક, વોશિંગ્ટન અને ટેક્સાસ જેવા કેટલાંક રાજ્યોએ એચ-1બી કામદારો અને તેમના આશ્રિતોને ઇન-સ્ટેટ ટ્યુશન પ્રોગ્રામ હેઠળ આવરી લીધા છે. ખાસ કરીને એચ-1બી  અને એચ-4 નિવાસીઓને ઇન-સ્ટેટ ટ્યુશન ઓફર કરવાનો નિર્ણય રાજ્યની કોર્ટના પ્રતિકૂળ ચુકાદાને કારણે લેવામાં આવ્યો છે, જેમાં ટોલ વિ. મોરેનો, 441 યુએસ. 458 માં સુપ્રીમ કોર્ટના નિર્ણયમાં જી-4 વિઝા માટે આપવામાં આવેલા ચુકાદાને આધાર બનાવવામાં આવ્યો છે.
એચ-1બી કર્મચારીઓએ તેમની નોકરીના ભાગરૂપે સામાજિક સુરક્ષા અને મેડિકેર કરવેરા ચુકવવા પડે છે. અમેરિકાના નાગરિકોની જેમ જો તેમણે ઓછામાં ઓછા 10 માટે સામાજિક સુરક્ષાના લાભ માટે ચુકવણી કરી હોય તો તેમને અમેરિકા છોડી દેવાના કિસ્સામાં પણ સામાજિક સુરક્ષાના લાભ મેળવવા લાયક ગણાય છે. વધુમાં અમેરિકાએ એ સુનિશ્ચિત કરવા કેટલાંક દેશો સાથે દ્રિપક્ષીય સમજૂતીઓ કરેલી છે કે અમેરિકાની સામાજિક સુરક્ષા વ્યવસ્થા હેઠળ પસાર કરેલા સમયને, જો તે 10 વર્ષથી ઓછો હોય તો પણ, સંબંધિત દેશોની સમાન પ્રકારની વ્યવસ્થામાં તેની ગણતરી થાય અને તેનાથી ઉલટુ.
એચ-1બી  વિઝાધારકના જીવનસાથી કે તેઓ મોટાભાગે એચ-4  વિઝા સાથે આવે છે તેઓ અમેરિકામાં નોકરી કરી શકતા નથી.
જો એચ-1બી કામદારને કોઇપણ કારણોસર છૂટા કરવામાં આવે તો વ્યક્તિને જીવનની આ સ્થિતિનો સામનો કરવા એચ-1બી પ્રોગ્રામમાં ટેકનિકલ રીતે કોઇ ગ્રેસ પિરિયડ કે છૂટનો સમયગાળો નિર્ધારિત કરાયો નથી, તે માટે એચ-1બી  કામદાર અમેરિકામાં કેટલાં લાંબા સમય સુધી રહ્યા છે તેને પણ ધ્યાનમાં રાખવામાં આવતું નથી. તેથી સ્થિતિનો સામનો કરવા માટે બીજી નોન-ઇમિગ્રન્ટ દરજ્જા માટેની અરજી જરૂરી બની શકે છે.
છટણી કરવામાં આવેલા એચ-1બી કામદારો તેમના માટે પિટિશન દાખલ કરવા નવા એચ-1બી નોકરીદાતાને શોધવાનો પ્રયાસ કરે અને જો રોજગારીને છેલ્લી તારીખ અને નવા એચ-1બી ની નવી પિટિશન દાખલ કરવાની તારીખ વચ્ચે એક દિવસનો પણ તફાવત રહે તો તેમને દરજ્જા બહારના ગણવામાં આવે છે. કેટલાંક વકીલો દાવો કરે છે કે 30 દિવસ, 60 દિવસ અથવા ઘણીવાર 10 દિવસનો ગ્રેસ પિરિયડ છે, પરંતુ તે કાયદા મુજબ સાચુ નથી. વ્યવહારમાં યુએસસીઆઇએસ એ એચ-1બી ના ટ્રાન્સફર માટેની અરજીઓને 60 દિવસ સુધીના રોજગારી તફાવતના કિસ્સામાં પણ સ્વીકારી છે, પરંતુ તેની કાયદામાં કોઈ બાંયધરી નથી.
‘‘ગ્રેસ પિરિયડ’’ સંબંધિત કેટલીક ગુંચવણ ઊભી થવાનું કારણ એ છે કે એચ-1બી કામદારને તેમના રહેઠાણના સત્તાવાર સમયગાળાના અંતે અમેરિકામાંથી વિદાય લેવા માટે 10 દિવસનો ગ્રેસ પિરિયડ છે. આ ગ્રેસ પિરિયડ તો જ લાગુ પડે છે જો તેમના આઇ-797 એપ્રુવલ નોટિસ અથવા આઇ-94 માં નિર્ધારિત કરાયેલી એચ-1બી ની પાકતી તારીખ સુધી નોકરી કરતા હોય. 8 સીએફઆર 214.2 , ).
નોકરીદાતા છટણી કરાયેલા કામદારાને પરત જવાનું ભાડુ ચુકવવા માટે કાનૂની રીતે બંધાયેલા છે. 
યુએસસીઆઇએસ માં દાખલ થયેલી દરેક એચ-1બી અરજી સાથે યુએસ ડિપાર્ટમેન્ટ ઓફ લેબર દ્વારા પ્રમાણિત એક લેબર કંડિશન એપ્લિકેશન  સામેલ હોવી જરૂરી છે. એલસીએ એવી રીતે ઘડવામાં આવી છે જેથી નોન-ઇમિગ્રન્ટ કામદારોને આપવામાં આવતું વેતન સંબંધિત રોજગાર ક્ષેત્રના “પ્રવર્તમાન વેતન”ની સમકક્ષ અથવા વધુ હોય. એલસીએ માં એક પ્રમાણિતતાનો એક વિભાગ હોય છે જેથી આ કાર્યક્રમનો ઉપયોગ હડતાલ તોડવા માટે કે યુએસ નાગરિક કામદારોને બદલવાના હેતુથી વિદેશી કામદારોની આયાત માટે ન થઈ શકે. આ નિયમન હેઠળ એલસીએ જાહેર રેકોર્ડનો વિષય છે. જનતાનો કોઇ પણ સભ્ય આ રેકોર્ડ જોવા માંગે તો એચ-1બી વિઝા પર ભરતી કરતી કંપનીઓએ તે ઉપલબ્ધ કરાવવો પડે છે. સંબંધિત રેકોર્ડ્સની નકલો ડિપાર્ટમેન્ટ ઓફ લેબર સહિતની વિવિધ વેબ સાઇટ્સ પર હાજર છે. 
સૈદ્ધાંતિક રીતે જોતા એલસીએ પ્રક્રિયા યુએસના તથા એચ-1બી કામદાર બંનેને રક્ષણ મળે છે. જોકે, યુએસ જનરલ એકાઉન્ટિંગ ઓફિસરના કહેવા પ્રમાણે લાગુ કરવાની મર્યાદા અને પ્રક્રિયાને લગતી સમસ્યાઓના કારણે આ રક્ષણ બિનઅસરકારક બને છે. અંતમાં ડિપાર્ટમેન્ટ ઓફ લેબર નહીં, પરંતુ નોકરીદાતા નક્કી કરે છે કે સંબંધિત જગ્યા માટે પ્રવર્તમાન વેતન નક્કી કરવા કયા સ્રોતનો ઉપયોગ કરવામાં આવે, અને તે તેના માટે વિવિધ સરવેનો ઉપયોગ કરી શકે છે તથા ચોક્કસ નિશ્ચિત કરાયેલા નિયમો અને નિયમનોનું પાલન થતું હોય તો પોતાના વેતન સરવેનો ઉપયોગ પણ કરી શકે છે.
“સંપૂર્ણતા અને સામાન્ય બિનચોકસાઇ”ને અટકાવવા માટે ડિપાર્ટમેન્ટ ઓફ લેબરની એલસીએ ની મંજૂરી પ્રક્રિયાને આ કાયદા દ્વારા ખાસ કરીને નિયંત્રિત કરવામાં આવે છે". નાણાકીય વર્ષ 2005માં 300,000 એલસીએ દાખલ થયા હતા જેમાંથી માત્ર 800ને રદ કરવામાં આવ્યા હતા. હાયર અમેરિકન ફર્સ્ટ દ્વારા અસંખ્ય એચ-1બી વિઝા હાર્મ રેકોર્ડના અંગત અનુભવો આ કાર્યક્રમના કારણે નકારાત્મક અસર થઈ હોય તેવા વ્યક્તિઓ પાસેથી સીધા ટાંકવામાં આવ્યા છે જેમાંથી ઘણા મિડિયા સમક્ષ બોલવા માટે તૈયાર છે.
અમલીકરણનું ધોરણ નીચું છે અને નિયમભંગ કરનારાઓ આઇએનએસ ઓડિટમાં સાંગોપાંગ બચી ગયા હોવાના અહેવાલો છે.
2009માં ફેડરલ સત્તાવાળાઓએ એક રાષ્ટ્રવ્યાપી એચ-1બી વિઝા કૌભાંડનો પર્દાફાશ કર્યો હતો. ઓક્ટોબર 2009માં યુએસસીઆઇએસ રિપોર્ટમાં જણાવાયું હતું કે એચ-1બી કાર્યક્રમમાં નિયમભંગનો દર 20 ટકાથી વધારે છે.
2000ના અમેરિકન કોમ્પિટિટિવનેસ ઇન ધી ટ્વેન્ટી ફર્સ્ટ સેન્ચુરી એક્ટ  અને યુએસ ડિપાર્ટમેન્ટ ઓફ લેબરની કામદાર પ્રમાણિતતા માટેની પીઇઆરએમ પદ્ધતિએ એચ-1બી ગ્રીન કાર્ડ માટેની પ્રક્રિયા દરમિયાન માટેના વચગાળાના કરાર તરીકેની મોટા ભાગની દલીલો ફગાવી દીધી હતી. પીઇઆરએમ ના કારણે કામદાર પ્રમાણિતતા પ્રક્રિયાનો સમયગાળો હવે લગભગ 9 મહિના છે.
એસી21 ના કારણે એચ-1બી કામદારો જો તેમની આઇ-148 અરજી છ મહિનાથી પેન્ડિંગ હોય અને આઇ-140 મંજૂર થઇ ગઈ હોય તો, જો તેઓ જે જગ્યાએ જઇ રહ્યા છે તે વર્તમાન સ્થાન સાથે ઘણા અંશે સમાન હોય તો તેઓ નોકરી બદલવા માટે સ્વતંત્ર છે. કેટલાક કિસ્સામાં આ કામદાર પ્રમાણપત્ર પાછા ખેંચવામાં આવે અને તેની જગ્યાએ પીઇઆરએમ અરજીઓ રાખવામાં આવે તો પ્રક્રિયાનો સમય સુધરશે, પરંતુ વ્યક્તિ તેની પસંદગીની પ્રાથમિકતાની તારીખ ગુમાવશે. આવા કિસ્સામાં એચ-1બી કામદારોને ગ્રીન કાર્ડ ઓફર કરીને જોબ પર સ્થિર રાખવાના નોકરીદાતાના પ્રોત્સાહક પ્રયાસ ઘટી જશે કારણ કે નોકરીદાતા પર ઊંચો કાનૂની ખર્ચ અને કામદાર પ્રમાણિતતા તથા આઇ-140 પ્રક્રિયા સંબંધિત ફીનો બોજ આવશે પરંતુ એચ-1બી નોકરીદાતા જોબ બદલવા માટે મુક્ત હશે.
જોકે, પ્રાથમિકતાની તારીખમાં મોટા પ્રમાણમાં ઘટાડાના કારણે ઘણા લોકો વર્તમાન સમયે આઇ-485 દાખલ કરવા માટે અયોગ્ય ઠરે છે. તેથી તેઓ ઘણા વર્ષો સુધી તેમના સ્પોન્સરકર્તા નોકરીદાતાઓ સાથે વળગી રહે છે. પ્રિ-પીઇઆરએમ નિયમો હેઠળ કામદાર પ્રમાણપત્રના ઘણા જૂના કેસ પડતર છે.
25 મે, 2006ના રોજ યુએસ સેનેટે ઇમિગ્રેશન ખરડો 2611 પસાર કર્યો હતો જેમાં એચ-1બી વિઝામાં કેટલાક વધારાનો સમાવેશ કરાયે હતો જેમ કે,
જોકે, ગૃહે આ પગલાં ધ્યાનમાં લેવાનો ઇનકાર કરતા તેનો પરિષદમાં જ અંત આવી ગયો હતો અને ચૂંટણી સમયે કોઇ એચ-1બી વધારો કરવામાં આવ્યો ન હતો.
યુએસસીઆઇએસ એ જાહેરાત કરી હતી કે નીતિવિષયક સમીક્ષા કર્યા પછી તે સ્પષ્ટતા કરે છે કે એચ-1બી ક્વોટાની મર્યાદા ટાળવા માટે જેમણે યુએસ બહાર એક વર્ષ ગાળ્યો હોય અને સમગ્ર છ મહિનાની મુદ્દત પૂરી કરી ન હોય તેવા લોકોને એચ-1બી ટોચ મર્યાદાનો હિસ્સો બનાવ્યા વગર “બાકીના” પ્રારંભિક છ વર્ષના ગાળા માટે પુનઃદાખલ કરવા માટે પસંદ કરી શકાય છે.
યુએસસીઆઇએસ એ એવી જાહેરાત પણ કરી હતી કે નીતિ વિષયક સમીક્ષા બાદ તે સ્પષ્ટતા કરી રહી છે કે એચ-4 દરજ્જા પર ગાળવામાં આવેલો સમય એચ-1બી એલિયન્સને લાગુ થતા છ વર્ષના મહત્તમ ગાળા સામે ગણવામાં નહીં આવે.
24 મે, 2007ના રોજ સેનેટે કોમ્પ્રિહેન્સિવ ઇમિગ્રેશન રિફોર્મ બિલ માં સુધારા વિશે વિચારણા કરી હતી જેમાં એચ-1બી સ્કોલરશિપ અને તાલીમ ફી 1500 ડોલરથી વધારીને 8500 ડોલર નોકરીદાતા માટે) કરવાના સેન્ડર્સ સુધારાનો સમાવેશ થતો હતો. આ વધારાની ફીનો ઉપયોગ તાલીમ અને સ્કોલરશિપ કાર્યક્રમો માટે અને અન્ય વર્તમાન ફી ઉપરાંત થવાનો હતો. સેનેટર સેન્ડર્સે તેમના સુધારાના સમર્થનમાં ટીમસ્ટર્સ યુનિયન અને એએફએલ–સીઆઇઓ ના નામ આપ્યા હતા. સેનેટર સેન્ડર્સ એ જણાવ્યું હતું કે સુધારા વગર “કુશળ મધ્યમ વર્ગ અને ઉચ્ચ મધ્યવર્ગના અમેરિકનો”ને અસર થશે અને તેમના વેતન ઘટવાનું ચાલુ રહેશે. વોટ અગાઉ સેનેટર સેન્ડર્સે જાહેરાત કરી હતી કે તેણે પોતાના સુધારામાં કેટલાક ફેરફાર કર્યા છે અને તેણે અગાઉ પ્રસ્તાવ કરેલી એચ-1બી વિઝા માટેની ફી 8500 ડોલરથી ઘટાડીને 5000 કરી છે. સેનેટર સેન્ડર્સની જાહેરાત બાદ સેનેટર કેનેડી અને સ્પેન્સરે ખરડા માટે પોતાનો ટેકો જાહેર કર્યો હતો અને સુધારો 59-35 મતથી પસાર થયો હતો. યુએસની ટેકનોલોજી કંપનીઓના સંગઠન કમ્પિટ અમેરિકાએ કહ્યું હતું કે સેન્ડર્સના સુધારાથી “આઉટસોર્સિંગ વધશે અને યુએસની આર્થિક વૃદ્ધિને નુકસાન થશે.” 
2008ના કોન્સોલિડેટેડ નેચરલ રિસોર્સિસ એક્ટ, જે અન્ય અમુક મુદ્દા ઉપરાંત ઉત્તર મેરિયાના ટાપુઓના કોમનવેલ્થમાં ઇમિગ્રેશનને કેન્દ્રિત કરે છે, તેમાં જણાવાયું છે કે પરિવર્તનના ગાળા દરમિયાન સીએનએમઆઇ અને ગુઆમમાં એચ વિઝા કેટેગરીમાં અન્યથા લાયક કામદારોને સંખ્યાકીય મર્યાદાઓ નહીં લાગુ પડે.
17 ફેબ્રુઆરી, 2009ના રોજ પ્રમુખ ઓબામાએ અમેરિકન રિકવરી એન્ડ રિઇન્વેસ્ટમેન્ટ એક્ટ, 2009, પબ્લિક લો 111-5 પર હસ્તાક્ષર કરી તેને કાયદો બનાવ્યો હતો. એઆરઆરએ ના સેક્શન 1616માં સેનેટર સેન્ડેરસ ) અને ગ્રેસ્લી ના એમ્પ્લોય અમેરિકન વર્કર્સ એક્ટ )નો સમાવેશ કરાયો હતો જેથી બેન્કો અને અન્ય નાણાકીય સંસ્થાઓને એચ-1બી કામદારોની ભરતી કરતા રોકી શકાય, સિવાય કે તેમણે સમાન અથવા વધુ લાયકાત ધરાવતા યુએસ કામદારોને સ્થાન આપ્યા હોય, અને બેન્કોએ જે સ્થાનેથી યુએસ કામદારોની છટણી કરી હોય ત્યાં એચ-1બી કામદારોની ભરતી કરતા અટકાવી શકાય. આ નિયંત્રણોમાં સામેલ છેઃ
યુએસસીઆઇએસ એ તાજેતરમાં 8 જાન્યુઆરી, 2010ની તારીખનું એક આવેદનપત્ર જાહેર કર્યું હતું. આ આવેદનપત્રમાં અસરકારક રીતે જણાવાયું હતું કે અરજકર્તા અને લાભાર્થી વચ્ચે એક સ્પષ્ટ નોકરીદાતા કર્મચારી સંબંધ હોવા જોઇએ. તેમાં સ્પષ્ટરીતે જણાવાયું છે કે નોકરીદાતાએ સુસંગત રહેવા માટે શું કરવું જોઇએ અને માન્યતાપ્રાપ્ત સંબંધ અસ્તિત્વ ધરાવે છે તેવી નોકરીદાતાની રજુઆતને ટેકો આપવા માટે કયા દસ્તાવેજી પુરાવા આપવા પડશે.
કેટલાકની દલીલ છે કે તેના કારણે “જોબ શોપ ઉદ્યોગ ખતમ થઇ ગયો” છે. એક બાબત સ્પષ્ટ છે કે વિઝા અરજી મંજૂર કરવાની સંખ્યા ઘટી છે પરંતુ એ સ્પષ્ટ નથી કે આ કાર્યક્રમને રોકવા માટે સામાન્ય રાજકીય દબાણનું પરિણામ છે કે વાસ્તવિક આર્થિક વાસ્તવિકતાઓમાંથી લાંબા ગાળાનું પરિણામ છે. આવેદનપત્રમાં શેને માન્યતાપ્રાપ્ત કર્મચારી નોકરીદાતા સંબંધ નહીં ગણવામાં આવે તેના ત્રણ સ્પષ્ટ ઉદાહરણ આપવામાં આવ્યા છે.
સોફ્ટવેર એન્જિનિયરના કિસ્સામાં અરજકર્તા એ નીચેના કામ માટે સહમત થવાનું રહેશે.
તેમાં વધુમાં જણાવાયું હતું કે આ પરિબળોને કઇ રીતે ગણતરીમાં લેવા તે વિશે “સામાન્ય કાયદો લવચિક છે.”
આ મેમોરેન્ડામાં કાનુની કેસો ટાંકીને ઉદાહરણ આપવામાં આવ્યા છે, છતાં આવો મેમોરેન્ડા સ્વયં કાયદો નથી અને ભવિષ્યના મેમોરેન્ડા સરળતાથી બહાર પાડી શકાય છે જેનાથી આ બદલાઇ જશે.
એચ-1બી વિઝા ઉપરાંત અન્ય ઘણી વિઝા કેટેગરી છે જે વિદેશી કામદારોને યુએસ આવીને થોડા સમય માટે કામ કરવાની છૂટ આપે છે. 
એલ-1 વિઝા કંપનીના વિદેશી કામદારોને આપવામાં આવે છે. તાજેતરના નિયમો હેઠળ વિદેશી કામદારોએ વિઝા મેળવતા અગાઉના ત્રણ વર્ષમાં ઓછામાં ઓછા એક વર્ષ માટે કંપની માટે કામ કર્યું હોવું જરૂરી છે. એલ-1બી વિઝા નોનઇમિગ્રન્ટ કામદારો માટે યોગ્ય છે જેમને કંપનીની તકનીક અને પદ્ધતિઓના વિશેષ જ્ઞાનના કારણે કામચલાઉ ધોરણે અમેરિકામાં સ્થળાંતર કરવામાં આવી રહ્યા હોય. એલ-1એ વ્યવસ્થાપકો અથવા એક્ઝિક્યુટિવ્સ માટે છે જેઓ લોકો અથવા કંપનીની મહત્વની કામગીરીનું વ્યવસ્થાપન કરશે. એલ-1 વિઝાધારકને પ્રવર્તમાન વેતન ચુકવવાની કોઇ જરૂર નથી. કેનેડાના રહેવાસીઓ માટે સ્પેશિયલ એલ વિઝા કેટેગરી ઉપલબ્ધ છે.
ટીએન-1 વિઝા ઉત્તર અમેરિકા ફ્રી ટ્રેડ એગ્રીમેન્ટ )નો હિસ્સો છે અને કેનેડા અને મેક્સિકોના નાગરિકોને ઇસ્યુ કરવામાં આવે છે. ટીએન વિઝા માત્ર એવા કામદારોને મળે છે જેઓ નાફ્ટા સંધિ હેઠળ નક્કી કરવામાં આવેલા પૂર્વનિર્ધારિત વ્યવસાયોની યાદીમાં આવતા હોય. ટીએન વિઝા માટે ચોક્કસ લાયકાતની જરૂરિયાતો છે.
ઇ-3 વિઝા ઓસ્ટ્રેલિયા મુક્ત વ્યાપાર સંધિ હેઠળ ઓસ્ટ્રેલિયાના નાગરિકોને ઈશ્યૂ કરાય છે.
સુધારેલી નાફ્ટા સંધિ હેઠળ ચિલી અને સિંગાપોરના નાગરિકોને એચ-1બી1 વિઝા આપવામાં આવે છે.
વર્ક વિઝામાં તાજેતરના એક ટ્રેન્ડ પ્રમાણે વિવિધ દેશો સંધિની વાટાઘાટના ભાગરૂપે પોતાના નાગરિકો માટે વિશેષ પસંદગી મેળવવા પ્રયાસ કરે છે. અન્ય ટ્રેન્ડ મોટા ઓથોરાઇઝેશન અથવા ઓમ્નિબસ બિલ્સમાં ઇમિગ્રેશનના કાયદામાં ફેરફાર માટે છે જેથી વિવાદ ટાળી શકાય જે અલગ વોટ સાથે હોઇ શકે છે.
એચ-2બી વિઝાઃ એચ-2બી નોનઇમિગ્રેશન કાર્યક્રમ હેઠળ નોકરીદાતાઓ વિદેશી કામદારોની ભરતી કરી શકે છે જેઓ યુએસ આવીને કામચલાઉ બિનકૃષિ કાર્ય કરી શકે જે એક સમય માટે, સીઝન આધારિત, પીક લોડ અથવા સમયાંતરે હોઇ શકે છે. એચ-2બી વિઝા મેળવવા માટે વિદેશી કામદારોની સંખ્યા પર વાર્ષિક 66,000ની મર્યાદા છે.
એચ-1બી વિઝાના વિકલ્પો
એચ-1બી વિઝાધારકો તેમના નિકટના પરિવારજનો ને એચ4 વિઝા કેટેગરી હેઠળ આશ્રિત તરીકે યુનાઇટેડ સ્ટેટ્સમાં લાવી શકે છે. એચ-1બી વિઝાધારક કાનૂની દરજ્જો ધરાવતા હોય ત્યાં સુધી એચ4 વિઝાધારક યુએસમાં રહી શકે છે. એચ4 વિઝાધારક યુએસમાં કામ કરવાને પાત્ર નથી અને તે સામાજિક સુરક્ષા ક્રમાંક ) મેળવવાને પાત્ર નથી. એચ4 વિઝાધારક યુએસમાં શાળાએ જઇ શકે છે, ડ્રાઇવર્સ લાઇસન્સ મેળવી શકે છે અને બેન્કમાં ખાતું ખોલાવી શકે છે. ટેક્સ રિટર્ન પર ક્લેઇમ કરવા કે સંયુક્ત ટેક્સ રિટર્ન દાખલ કરવા માટે આશ્રિતે એક ઇન્ડિવિજ્યુઅલ ટેક્સ આઇડેન્ટિફિકેશન નંબર  મેળવવું પડે છે જેનો ઉપયોગ માત્ર ટેક્સ ભરવાના હેતુથી થાય છે.
યુએસમાં એચ-1બી વિઝા પરના તમામ કમ્પ્યુટર સિસ્ટમ એનાલિસ્ટ્સ અને પ્રોગ્રામર્સમાંથી 74 એશિયાના હતા. એશિયન આઇટી વ્યવસાયિકો દ્વારા મોટા પ્રમાણમાં યુએસમાં સ્થળાંતર ઓફશોર આઉટસોર્સિંગ ઉદ્યોગના ઝડપી વિકાસ માટે કેન્દ્રીય કારણ ગણવામાં આવે છે. 
2006માં અપાયેલા 65,000 એચ-1બી વિઝામાંથી આ કંપનીઓને 19,512 વિઝા મળ્યા હતા જેમાં ટોચની પાંચ એચ-1બી વિઝા મેળવનારમાં 4 આઉટસોર્સિંગ કંપનીઓ છે. યાદીમાં ટોચના સ્થાને કેટલીક સૌથી જાણીતી કંપનીઓઃ ઇન્ફોસિસ, સત્યમ કમ્પ્યુટર સર્વિસિસ, ટાટા કન્સલ્ટન્સી સર્વિસિસ અને વિપ્રો ટેકનોલોજીસ હતી. ટીકાકારોએ દલીલ કરી હતી કે આ આઉટસોર્સિંગ કંપનીઓને એચ-1બી વિઝા આપવા એ એચ-1બી વિઝા કાર્યક્રમનો વાસ્તવિક ઉદ્દેશ ન હતો. તેના માટેનું એક કારણ છેઃ વિવેચકોનો દાવો છે કે ભારતીય કંપનીઓ નિયમનોનું પાલન ટાળે છે અને વિઝાનો ઉપયોગ યુએસમાં કામદારોને તાલીમ આપવા માટે કરે છે જેથી વિદેશમાં જોબ લઇ જઇ શકાય.
2006માં વિપ્રોએ 20,000 એચ-1બી વિઝા અને 160 ગ્રીન કાર્ડ માટે અરજી કરી હતી, અને ઇન્ફોસિસે 20,000 એચ-1બી અને માત્ર 50 ગ્રીન કાર્ડ માટે અરજી કરી હતી. એચ-1બી વિઝાની અરજીમાંથી વિપ્રો અને ઇન્ફોસિસને અનુક્રમે 4,002 અને 4,108 વિઝા ફાળવવામાં આવ્યા હતા, જે 20 ટકા અને 24 ટકા સ્વીકૃતિ દર દર્શાવે છે. બંને કંપની આશરે 100,000 કામદારોનું શ્રમબળ ધરાવે છે અને યુએસ રોજગાર બેઝ આશરે 20,000 એચ-1બી વિઝાધારકોનો તેને ધ્યાનમાં રાખતા તે દર્શાવે છે કે ઇન્ફોસિસ અને વિપ્રોના લગભગ 1/5 ભાગના ભારતીય શ્રમબળે 2006માં વિઝા માટે અરજી કરી હતી. 2009માં બિઝનેસ વીકના એક લેખમાં કમ્પ્યુટરવર્લ્ડના એક લેખને ટાંકીને દર્શાવાયું હતું કે 1,964 વિઝા સાથે વિપ્રો આ કાર્યક્રમની ટોચની ઉપયોગકર્તા હતી.
વિવેચકોએ આ વલણની ટીકા કરતા કહ્યું છે કે યુનાઇટેડ સ્ટેટ્સમાં લાયકાત ધરાવતા કામદારોની કોઈ અછત નથી.
2009માં વિશ્વવ્યાપી મંદીના કારણે આઉટસોર્સિંગ કંપનીઓ દ્વારા એચ-1બી વિઝાની અરજીઓ અગાઉના વર્ષની સરખામણીમાં ઘણી ઓછી હતી.



ડિપાર્ટમેન્ટ ઓફ કોમર્સે વિદેશી નાગરિકોને ટેકનોલોજીના ટ્રાન્સફર પર અંકુશ સુધારવાની જરૂર ]
ઢાંચો:United States visas
