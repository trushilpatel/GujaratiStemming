ગુજરાત અને ભારતમાં સ્થાન
લુણીવાવ ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર વિસ્તારમાં આવેલા રાજકોટ જિલ્લામાં આવેલા ગોંડલ તાલુકામાં આવેલું એક ગામ છે. લુણીવાવ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, મગફળી, તલ, બાજરી, ચણા, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
આ ગામમાં ઘણા મંદિરો આવેલા છે, જેવાકે સુખનાથ મહાદેવ મંદિર, ખોડીયાર માતાજીનું મંદિર, બાપા સીતારામની મઢી, કષ્ટભંજન હનુમાનજીનું મંદિર, શીતળામાનું મંદિર, વગેરે. ગામની બાજુમાં આવેલો અનલગઢ કિલ્લો જોવાલાયક સ્થળ છે.
ગામની નજીકમાં છાપરાવાડી-૧ ડેમ આવેલો છે, જે લુણીવાવ તેમજ આજુ બાજુના ગામોને સિંચાઇ માટેનું પાણી પુરૂં પાડે છે.
