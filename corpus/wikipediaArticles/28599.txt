ચામુંડી હીલ એ દક્ષિણ ભારતમાં આવેલા કર્ણાટક રાજ્યના મૈસુર શહેર નજીક પૂર્વ દિશામાં આશરે ૧૩ કિલોમીટર જેટલા અંતરે આવેલ છે. દરિયાઈ સપાટીથી ૧૦૬૩ મીટર જેટલી ઊંચાઈ ધરાવતી આ ટેકરી પર દૈત્ય મહિષાસુરને ચામુંડા દેવીએ માર્યો હોવાથી ટેકરીનું નામ ચામુડા હીલ પાડવામાં આવ્યું છે . આસપાસના વિસ્તારમાં એકલો ઉચાંઈ ધરાવતો આ નાનો પર્વત આખા મૈસુર શહેરમાંથી દેખાય છે અને ટેકરી પરથી જ્યારે મૈસુર નગરનો વિસ્તાર અને આસપાસનો પ્રાકૃતિક નજારો જોતાં સુખદ અનુભવ થાય છે. મૈસુર આવતા પ્રવાસીઓ અને શ્રદ્ધાળુઓ માટે આ એક મહત્વપૂર્ણ આકર્ષણ છે. 
આ ટેકરી પર જવા માટે સડક માર્ગ ઉપલબ્ધ હોવાથી સરળતાથી મુલાકાત લઈ શકાય છે. આ ઉપરાંત નીચેથી ઉપર જવા પગથિયાં પણ બનાવવામાં આવેલ છે. આ રસ્તા પર વચ્ચે નંદીની વિશાળ પ્રતિમા પણ આવે છે.
