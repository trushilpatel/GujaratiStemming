પંડિત દીનદયાળ ઉપાધ્યાય ઇન્ડોર સ્ટેડિયમ  ભારત દેશના ગુજરાત રાજ્યના દક્ષિણ ભાગમાં આવેલ સુરત શહેર ખાતે ઘોડદોડ રોડ પર આવેલ એક વિશાળ ઇમારત છે. આ ઇમારતનું નિર્માણ વર્ષ ૧૯૯૮માં સુરત મહાનગરપાલિકા દ્વારા કરવામાં આવ્યું હતું, જેનો ખર્ચ ૨૧ કરોડ થયો હતો. આ સ્ટેડિયમને પીઢ જન સંઘ નેતા દીનદયાળ ઉપાધ્યાયની સ્મૃતિમાં પંડિત દીનદયાળ ઉપાધ્યાય ઇન્ડોર સ્ટેડિયમ નામ આપવામાં આવ્યું હતું. આ ઇનડોર સ્ટેડિયમ પશ્ચિમ ભારતનું પ્રથમ ઇન્ડોર સ્પોર્ટ્સ કોમ્પલેક્ષ ગણાય છે.
