જ્યુબિલી બાગ ભારત દેશના ગુજરાત રાજ્યના વડોદરા શહેરના મધ્ય ભાગમાં, મહાત્મા ગાંધી નગરગૃહની પાછળ આવેલ એક ઉદ્યાન છે. 
અહીં ઉદ્યાનના મધ્ય ભાગમાં ભગવાન બુદ્ધનું પૂતળું મુકવામાં આવેલ છે. આ બગીચાનું પ્રવેશદ્વાર વિશાળ અને મનમોહક છે, જેનું નિર્માણ “સાંચીના સ્તૂપ”ને ધ્યાનમાં રાખીને કરવામાં આવેલ છે. આ ઉપરાંત ઉદ્યાન ખાતે લાકડામાંથી બનાવવામાં આવેલ એક કલાત્મક મંડપ પણ છે. આ બાગની બધી બાજુઓ પર અલ્પાહાર તેમ જ અન્ય ચીજવસ્તુઓ મળી શકે તેવી દુકાનો આવેલી છે.

