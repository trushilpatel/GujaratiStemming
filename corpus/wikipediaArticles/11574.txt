નેરલ ભારતના મહારાષ્ટ્ર રાજ્યના રાયગડ જિલ્લામાં આવેલું શહેર છે. તે મુંબઈથી ૮૩ કિમીના અંતરે કર્જત તાલુકામાં આવેલું છે. નેરલ મુંબઈ અને પુણેની મધ્યમાં આવેલું છે. નેરલથી કર્જતને રાષ્ટ્રીય ધોરીમાર્ગ ૪ પનવેલ અને બદલાપુર જોડે છે. આ માર્ગ મુંબઈથી અહીં પહોંચવા માટે વધુ ઝડપી અને સરળ છે.
નેરલ મુખ્યત્વે મુંબઈ અને પુણે વચ્ચેના રેલ્વે જંકશન માટે અને અહીંથી ઉપડતી માથેરાન પર્વત રેલ્વે માટે જાણીતું છે. આ નેરોગેજ ટ્રેનનો ૨૧ કિમી લાંબો માર્ગ નેરલ થી શરૂ થઇને માથેરાનમાં પૂર્ણ થાય છે. નજીકના મુખ્ય શહેરોમાં બદલાપુર અને કર્જત છે.
૨૬ જુલાઇ ૨૦૦૫ના ભારે વરસાદ પછી માથેરાનની ટ્રેન સેવાઓ રદ કરવામાં આવી હતી પરંતુ ૫ માર્ચ ૨૦૦૭ પછી ફરી શરૂ કરવામાં આવી છે. માથેરાન જવા માટે અહીંથી ટેક્સી સેવાઓ મળી રહે છે, જે માથેરાનની હદ સુધી જાય છે.
નેરલ 19°02′N 73°19′E / 19.03°N 73.32°E / 19.03; 73.32 પર વસેલું છે. તેની સરેરાશ ઉંચાઇ ૪૦ મીટર છે.
વિશ્વભરમાં ખ્યાતિ પામેલી માથેરાન પર્વત રેલ્વે અહીંના નેરલ સ્ટેશન પરથી ઉપડે છે.
નેરલ માથેરાન ટ્રેન
નેરલ ગણેશ ઘાટ અને માથેરાનની ટેકરીઓ
નેરલ મોટોર ટેકરી
નેરલ તપલવાડી ધોધ
નેરલ સ્ટેશન પર ટ્રેન
