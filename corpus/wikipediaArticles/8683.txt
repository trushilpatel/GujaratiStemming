અહીં ભારતનાં ગોઆ રાજ્યનાં મુખ્યમંત્રીઓની યાદી અપાયેલી છે. ગોઆમાં ૧૯૬૧માં પોર્ટુગીઝ શાસનના અંત પછી ૧૯૬૩માં પ્રથમ ચૂંટણી થઈ જેમાં મહારાષ્ટ્રવાદી ગોમાન્તક પક્ષ સાંકડી બહુમતથી ચુંટાઈ આવ્યો અને તેના દયાનંદ બંદોડકર, જેઓ વ્યવસાયે ખાણ માલિક હતા, ગોઆનાં પ્રથમ મુખ્યમંત્રી બન્યા.  
જો કે હજુ ગોઆ, દમણ અને દીવ સમેત કેન્દ્રશાસિત પ્રદેશ જ હતો. ૧૯૮૭માં ગોઆ દમણ અને દીવથી અલગ પડી ભારતનાં ૨૫માં રાજ્યનો દરજ્જો પામ્યું. રાજ્યનો દરજ્જો પામ્યા પછીના ગોઆ રાજ્યનાં પ્રથમ મુખ્યમંત્રી પ્રતાપસિંહ રાણે બન્યા. ગોઆ અત્યાર સુધીમાં પાંચ વખત રાષ્ટ્રપતિ શાસન હેઠળ આવેલું છે.
ગોઆના હાલનાં મુખ્યમંત્રી મનોહર પરિકર છે જેઓએ ૯ માર્ચ, ૨૦૧૨ થી પદભાર સંભાળેલો છે.
