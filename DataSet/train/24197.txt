પ્રભાસ એક ભારતીય ફિલ્મ અભિનેતા છે, જે તેના તેલુગુ સિનેમાના કામ માટે જાણીતો છે. પ્રભાસની પ્રથમ ફિલ્મમાં ૨૦૦૨ની ફિલ્મ, ઇશ્વરનો સમાવેશ થાય છે. વર્ષમ, છત્રપતિ, ચક્રમ, બિલ્લા, ડાર્લિંગ, શ્રી આદર્શ, અને મિર્ચી તેની અન્ય ફિલ્મો છે. પ્રભાસને તેની મિર્ચીની ભૂમિકા માટે રાજ્યનો નંદી પુરસ્કાર એનાયત થયો હતો. તે પ્રભુદેવા સાથે ૨૦૧૪ની બોલીવુડ ફિલ્મ એક્શન જેક્સનના આઇટમ ગીતમાં દેખાયો હતો.
૨૦૦૨માં પ્રભાસે ઇશ્વર ફિલ્મ સાથે પોતાની ફિલ્મી કારકિર્દી શરૂ કરી હતી. ૨૦૦૩માં, તે રાઘવેન્દ્ર ફિલ્મનો મુખ્ય અભિનેતા હતો. ૨૦૦૪માં, તે વર્શામ ફિલ્મમાં દેખાયો હતો. તેણે ફિલ્મો રામુદુ અને ચક્રમ સાથેની તેમની કારકિર્દી ચાલુ રાખી. ૨૦૦૫માં તેણે એસ. એસ. રાજમૌલી દ્વારા નિર્દેશિત ફિલ્મ "છત્રપતિ" તેમણે અભિનય કર્યો હતો. તેમાં તેણે એક શરણાર્થી તરીકેની ભૂમિકા ભજવી હતી.
બાદમાં તેમણે પૌરનામી યોગી અને ૨૦૦૭ માં આવેલ મુન્ના જે એક એકશન ડ્રામા ફિલ્મમાં અભિનય કર્યો હતો. ત્યારબાદ ૨૦૦૮ માં એક્શન-કોમેડી વાળી અને ૨૦૦૯ તેમની બે ફિલ્મો હતી, બિલ્લા અને એક નિરંજન. ઇન્ડિયા ગ્લીટ્ઝ તરફથી બિલ્લા ને સ્ટાઇલિશ અને દેખાવમાં શ્રેસ્ટ વર્ણવા માં આવી હતી.
૨૦૧૦ માં રોમેન્ટિક કોમેડી ડાર્લિંગ અને પછી ૨૦૧૧ માં, બીજી રોમાન્ટિક ફિલ્મ મિસ્ટર પરફેક્ટ માં કામ કર્યું. ત્યારબાદ ૨૦૧૨ માં પ્રભાસે, શ્રી રાઘવન લૉરેન્સ દ્વારા દિગ્દર્શિત એકશન ફિલ્મ રેબેલ માં ભૂમિકા ભજવી હતી. તેમની આગામી ફિલ્મ હતી મિર્ચી . ત્યારબાદ તેમણે ફિલ્મ ડેનિકાઇના રેડી માં એક ટૂંકા પ્રસંગ માટે પોતાનો અવાજ આપ્યો.
૨૦૧૫માં પ્રભાસે એસ.એસ. રાજમૌલીની ફિલ્મ બાહુબલી: ધ બિગનીંગમાં અભિનય કર્યો, જે અત્યાર સુધીની ત્રીજી સૌથી વધુ કમાણી કરનાર ભારતીય ફિલ્મ બની હતી.
બાહુબલી: ધ બિગનીંગ પછીનો ભાગ બાહુબલી: ધ કનક્લુઝન ૨૮ એપ્રિલ ૨૦૧૭ના રોજ રજૂ થયો હતો.
અમરેન્દ્ર બાહુબલી 
