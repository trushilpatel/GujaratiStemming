ગુજરાત અને ભારતમાં સ્થાન
હનવંતચોંઢ ભારત દેશના પશ્ચિમ ભાગમાં આવેલા ગુજરાત રાજ્યના દક્ષિણ ભાગમાં આવેલા ડુંગરાળ તેમજ જંગલ વિસ્તાર ધરાવતા ડાંગ જિલ્લાના આહવા તાલુકામાં આવેલું ગામ છે. આ ગામમાં પ્રાથમિક શાળાની સગવડ પ્રાપ્ય છે. હનવંતચોંઢ ગામમાં ૧૦૦ ટકા આદિવાસી લોકો વસે છે. તેઓ પરસ્પર સામાન્ય વહેવારમાં ડાંગી ભાષા એટલે કે કુકણા બોલીનો ઉપયોગ કરે છે. આ ગામ જંગલોથી ભરપૂર ડુંગરાળ પ્રદેશમાં આવેલું છે.
આ ગામ ખાતે નાગલી, અડદ, વરાઇ જેવા ધાન્યોના તેમજ અડદ, તુવર જેવા કઠોળના તથા ખરસાણી જેવા તેલીબિયાંના પાક લેવામાં આવે છે. આ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ઉપરાંત અહીંના લોકો જંગલમાંથી મહુડાનાં ફુલ તેમ જ બી, ખાખરાનાં પાન, ટીમરુનાં પાન, સાગનાં બી, કરંજના બી જેવી ગૌણ વનપેદાશો એકઠી કરી તેને વેચીને પણ પોતાનું ગુજરાન ચલાવે છે.
આ ગામ જિલ્લા મુખ્યમથક આહવાથી ૨૫ કિલોમીટર અને વઘઇથી ૨૦ કિલોમીટર જેટલા અંતરે આવેલું છે અને કુલ સાત પાડામાં વહેંચાયેલું છે. આ ગામ પિંપરી થી કાલિબેલ થઈ વ્યારા જતા રાજ્ય ધોરી માર્ગ પર પિંપરી થી આશરે ૫ કિલોમીટર જેટલા અંતરે આવેલ છે. આ ગામમાં કુલ ૨૭૦ જેટલાં આદિવાસી કુટુંબો વસવાટ કરે છે. આ ગામની ખેતીલાયક જમીનનો ૧૦-૧૨ ટકા વિસ્તાર પિયતની સગવડ ધરાવે છે.
