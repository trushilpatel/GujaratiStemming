ગુજરાત અને ભારતમાં સ્થાન
કોઠારીયા ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર વિસ્તારમાં આવેલા રાજકોટ જિલ્લામાં આવેલા કુલ ૧૧ તાલુકાઓ પૈકીના એક એવા રાજકોટ તાલુકામાં આવેલું એક ગામ છે. જેનુ જુનુ નામ સંભલપુર પણ હતુ. આ ગામ રાજકોટશહેરનાં બસસ્ટેન્ડથી ૯ કીલોમીટર શહેરથી દક્ષિણે કોટડા-સાંગાણી રોડ ઉપર આવેલુ છે. આ ગામમાં પ્રાથમિક શાળા, દુધની ડેરી, પંચાયતઘર, પોષ્ટ ઓફીસ, બેંક વગેરે જેવી સગવડો ઉપલબ્ધ થયેલ છે. આ ગામમાં ઉધોગ, ખેતી અને પશુપાલન મુખ્ય વ્યવસાય છે. ઘઉં, ડાંગર, બાજરો, કપાસ, જીરૂ, મગફળી અને શાકભાજી આ ગામનાં ખેત-ઉત્પાદનો છે.
આ ગામની પુર્વમાં લાપાસરી ગામ આવેલુ છે, પશ્ચિમે નેશનલ હાઈવે ૮બી રોડ પસાર થાય છે જયાં કોઠારીયા સોલવન્ટ ગામ આવેલુ છે. જ્યારે દક્ષિણે ખોખડદળ ગામ આવેલુ છે. આ ગામની મુખ્ય વસ્તી લેઉવા પટેલોની છે. આ ગામ રાજાશાહી વખતમાં રાજકોટનાં ભાયાહતમાં આવતુ હતુ. જે સમયનો દરબારગઢ પણ આવેલો છે પરંતુ અત્યારે ત્યાં વસવાટ ન હોવાથી ખંઢેર હાલતમાં પડેલ છે. આ ગામ વિકસીત ગામની હરોડમાં આવેલુ છે કારણકે ત્યાં એક મોટો પાણીનો ટાંકો બનાવવામાં આવેલ છે જેમાંથી ગામનાં દરેક ઘરે પાઈપલાઈન દ્વારા પાણી પહોંચાડવામાં આવે છે. તેમજ ગામનાં અંદરનાં તમામ રોડ પાકા સિમેન્ટથી બનાવવામાં આવેલા છે. ગામની રાજકોટશહેરની બાજુની દિશાએ મોટા મોટા કારખાનાઓ આવેલા છે. જેથી ગામમાં રોજગારની દ્રષ્ટિએ કોઈ બેકાર નથી. રાજકોટ શહેરથી લોકલ સીટીબસ પણ આ ગામે નિયમિત દર કલાકે આવે છે. જયા રસ્તામાં રામદેવપીરનું મંદીર રણુજા આવેલુ છે.






