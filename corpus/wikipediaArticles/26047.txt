વડોદરા બસ સ્ટેશન ભારત દેશના ગુજરાત રાજ્યના વડોદરા શહેરનું મધ્યસ્થ બસ મથક છે.
આ બસ મથકનું નિર્માણ ગુજરાત રાજ્ય રોડ પરિવહન કોર્પોરેશન અને રિઅલ્ટી ફર્મ ક્યૂબ કન્સસ્ટ્ર્કશન નામની કંપની વચ્ચે જાહેર-ખાનગી ભાગીદારી હેઠળ કરવામાં આવેલ છે. ૧૧૪ કરોડ જેટલા ખર્ચે બાંધવામાં આવેલ આ પાંચ માળનું ટર્મિનસ કુલ ૨.૪ લાખ ચોરસ ફુટમાં ફેલાયેલ છે.
વેદ ટ્રાન્સકયૂબ પ્લાઝા નામથી ઓળખાતું આ મથક વડોદરા સેન્ટ્રલ બસ ટર્મિનલ તેમજ કોમર્શિયલ કોમ્પલેક્ષ છે. આ ટર્મિનસ ખાતેથી દૈનિક ૮૦૦ થી વધુ બસો આવ જા કરે છે અને ૨૮૦૦૦ થી ૩૫૦૦ મુસાફરો તેમાં મુસાફરી કરે છે.
આ બસ ટર્મિનલનું ઉદ્‌ઘાટન વડાપ્રધાન નરેન્દ્ર મોદી દ્વારા ફેબ્રુઆરી ૧૫, ૨૦૧૪ના રોજ કરવામાં આવ્યું હતું. કોમર્શિયલ કોમ્પલેક્ષમાં સરેરાશ ૨૫૦ થી ૩૫૦ ચોરસ ફૂટ કદ ધરાવતી કુલ ૪૦૦ રિટેલ દુકાનો, એક ખૂલ્લું બજાર, ૨૨ જેટલા આઉટલેટ ધરાવતું ફૂડ કોર્ટ, પીવીઆર સિનેમા દ્વારા સંચાલિત સાત-સ્ક્રીન મલ્ટિપ્લેક્સ અને ૧૦૦-રૂમની કિફાયતી હોટેલ હશે એવો અંદાજ છે.
