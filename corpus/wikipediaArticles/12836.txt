શેરિંગ ફિન્ટ્સો "ડેની" ડેન્ઝોંગ્પા એ બોલિવુડની ફિલ્મોમાં કામ કરતા ભારતીય અભિનેતા છે. તેઓ સિક્કીમીઝ વંશના છે. ડેન્ઝોંગ્પાનો જન્મ સિક્કીમ રાજ્યમાં થયો હતો તે સમયે સ્વતંત્ર રાજાશાહી હતી. તેઓ ભુટિયા વંશના છે અને તેઓ માતૃ ભાષા તરીકે ભુટિયા બોલે છે. તેમણે ભારતીય અને નેપાળી ગીતો ગાઇને અને ભારતીય અને નેપાળી ફિલ્મોમાં અભિનય કરીને કારકિર્દીની શરૂઆત કરી હતી. તેમણે અશોકા અને 16 ડિસેમ્બર જેવી ઘણી હિન્દી ફિલ્મોમાં અભિનય કર્યો છે. તેમણે કેટલાક આંતરરાષ્ટ્રીય પ્રોજેક્ટ્સમાં પણ અભિનય કર્યો છે, જેમાં સેવન યર્સ ઇન તિબેટ જાણીતો છે, જેમાં તેમણે હોલિવુડ અભિનેતા બ્રાડ પિટ સાથે અભિનય કર્યો હતો. 2003માં, ડેન્ઝોંગ્પાને ભારતના ચોથા ક્રમના સૌથી મોટા નાગરિક સન્માન પદ્મ શ્રી થી નવાજવામાં આવ્યા હતા. ડેન્ઝોંગ્પા ખલનાયક તરીકેની તેમની ભૂમિકા માટે જાણીતા છે. 
1982 બાદ તેમણે દારૂ ગાળવાના ઉદ્યોગમાં પ્રવેશ કરવાની શરૂઆત કરી અને 2009માં, સિક્કીમ, ઓરિસ્સા અને આસામમાં ત્રણ બ્રૂઅરીઝ ધરાવતી અને ત્રણ મિલિયન કેસનું વેચાણ કરનારી તેમની કંપની યુકસોમ બ્રૂઅરીઝે ઔદ્યોગિક અગ્રણી યુનાઇટેડ બ્રૂઅરીઝ ના ઉત્તર-પૂર્વ બજારને હાંસલ કરી લેવાના આયોજનને નિષ્ફળ બનાવવા આસામમાં રિનો બ્રૂઅરીઝને હસ્તગત કરી લીધી. 
ડેન્ઝોંગ્પાનો ઘોડા અને ઘોડેસવારી તરફનો પ્રેમ પ્રારંભિક ઉંમરથી શરૂ થયો હતો, કેમકે તેમનું કુટુંબ હોર્સ બ્રિડીંગ ક્ષેત્રમાં હતું. તેઓ ઇન્ડિયન આર્મીમાં જોડાવાના સપના સેવતા હતા, અને પશ્ચિમ બંગાળ તરફથી શ્રેષ્ઠ કેડેટ પુરસ્કાર મેળવ્યો હતો અને ગણતંત્ર દિવસની પરેડમાં ભાગ લીધો હતો. ટાઇમ્સ ઓફ ઇન્ડિયા સમાચારપત્રને આપેલી એક મુલાકાતમાં, તેમણે જણાવ્યું હતું કે તેઓ આર્મ્ડ ફોર્સિસ મેડિકલ કોલેજ, પુણેની પ્રતિષ્ઠિત કોલેજમાં પ્રવેશ માટે લાયક ઠર્યા હતા, પરંતુ એફટીઆઇઆઇ, પુણેમાં જોડાવા માટે એડમીશન પાછું ખેંચી લીધુ હતું. એફટીઆઇઆઇ, પુણે ખાતેની સહવિદ્યાર્થીની, અભિનેત્રી જયા ભાદુરીએ તેમનું નામ સહેલાઇથી બોલાતું કેથોલિક "ડેની" રાખવાનું નક્કી કર્યુ હતું, કેમકે તેમનું અસલ નામ બોલતા અન્ય વિદ્યાર્થીઓને તકલીફ પડતી હતી. ત્યારથી તેમનું આ નામ છે. 
પ્રારંભિક ફિલ્મ કારકિર્દી દરમિયાન, ડેની દરિયા સાથે વાતો કરીને હિન્દી શીખવાનો પ્રયત્ન કરતા હતા. સાવન કુમારની સનમ બેવફા અને મુકુલ આનંદની ખુદા ગવાહ જેવી ફિલ્મોમાં ઉર્દૂ ભાષા કામમાં આવી. 
તેમણે 1971માં બી.આર. ઇશારાની ઝરૂરત જેવી બી-ગ્રેડની ફિલ્મો સાથે શરૂઆત કરી, અને ત્યાર બાદ મેરે અપને અને કાલા સોના જેવી ફિલ્મોમાં હકારાત્મક ભૂમિકાઓ ભજવી. ત્યાર પછી તેમણે સંખ્યાબંધ ફિલ્મોમાં ખલનાયકની ભૂમિકાઓ ભજવી. તેમણે ભજવેલી નાયકવિરોધી ભૂમિકાઓમાં અનીતિમય રાજકારણી, ભ્રષ્ટાચારી પોલિસ, રાષ્ટ્રદ્રોહી, અને ચિંગૂસ જમીનદારનો સમાવેશ થાય છે. ગુલઝારની મેરે અપને અને ત્યાર બાદ બી આર ચોપરાની ઢૂંડ માં મોટી તકો મળી, જેમાં તેમણે લંગડા અને હતાશ પતિથી ભૂમિકા ભજવી હતી. તેઓ સારા ગાયક હોવાના નાતે ભારતીય સંગીતના ત્રણ સ્તંભ ગણાતા લતા મંગેશકર, મોહમ્મદ રફી અને આશા ભોંસલે સાથે ગાવાનો શ્રેય ધરાવે છે. તેમણે નેપાળી ગીત રજુ કર્યા હતા અને નેપાળી ફિલ્મો માટે ગીતો પણ ગાયા છે. "ચિસો ચિસો હવામા" અને "રાતો રાની ફુલે" બે પ્રખ્યાત ગીતો છે. તેમણે નેપાળી ફિલ્મ "સાઇનો" સાથે ફિલ્મી કારકિર્દીની શરૂઆત કરી હતી, જે સુપરહિટ હતી. તેઓ ચિત્રકાર, લેખક અને શિલ્પી પણ છે. ડેન્ઝોંગ્પા બે બ્રૂઅરીઝ ધરાવે છે, જેમાં એક દક્ષિણ સિક્કીમ અને બીજી ઓરિસ્સા રાજ્યમાં છે. 
હાલમાં તેઓ તેમની પ્રથમ દક્ષિણ ભારતીય ફિલ્મ અને એસ. શંકર દ્વારા દિગ્દર્શિત, એંધિરન માં અભિનય કરી રહ્યા છે, જેમાં રજનીકાન્ત અને ઐશ્વર્યા રાય મુખ્ય કલાકારો છે. 
સિક્કીમીઝ રાજકુમારી અને તેના વતન ગંગટોકના છેલ્લા ચોગ્યાલની ભત્રીજી ગવા ડેન્ઝોંગ્પા સાથે લગ્ન કરનારા ડેની, હાલમાં મુંબઇમાં જુહુ ખાતે રહે છે. તાજેતરના સમયમાં તેઓ ફક્ત પસંદગીની ભૂમિકાઓ જ કરવાનું પસંદ કરે છે. માર્ચ, એપ્રિલ અને મે મહિનામાં ગરમી હોવાથી તેઓ તે સમયગાળામાં કામ કરતા નથી. તેમણે પસંદ કરેલી ફિલ્મોમાં તેઓ પોતાની શરતોએ કામ કરે છે. તેમના પુત્રનું નામ રિંઝીંગ અને પુત્રીનું નામ પેમા છે. તેમના ભાઈ સિક્કીમના મેલ્લિ ખાતે બાઉજ અને બિયર ફેક્ટરી ધરાવે છે. 
ફિલ્મફેર પુરસ્કારો 
