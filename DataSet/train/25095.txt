ગુજરાત અને ભારતમાં સ્થાન
શિવરાજપુર ભારત દેશના પશ્ચિમ ભાગમાં આવેલા ગુજરાત રાજ્યના મધ્યપૂર્વ ભાગમાં આવેલા પંચમહાલ જિલ્લામાં આવેલા કુલ ૭ તાલુકાઓ પૈકીના એક એવા હાલોલ તાલુકામાં આવેલું એક ગામ છે. શિવરાજપુર ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે મકાઈ, તુવર તેમ જ શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
આ ગામ ડુંગરાળ પ્રદેશમાં આવેલું છે. શિવરાજપુર મેંગેનિઝ માટે સમગ્ર વિશ્વમાં જાણીતું છે. અહીં મેંગેનિઝની ઘણી ખાણો આવેલી છે. વર્ષ ૨૦૦૧થી ગુજરાત ખનીજ વિકાસ નિગમ દ્વારા મેંગેનિઝનો નકામો કચરો ઉત્પાદકોને વેચાણથી આપવામાં આવે છે. વર્ષો અગાઉ અહીં એક બ્રિટીશ કંપની ખાણ ખનનનું કામ કરતી હતી ત્યારે શિવરાજપુરને પંચમહાલનું માન્ચેસ્ટર કહેવાતું હતુ. તે સમયે અહીંથી મુંબઇ સુધી કંપનીની અંગત રેલ્વે લાઈન હતી.
જાંબુઘોડા અભયારણ્ય શિવરાજપુરથી માત્ર એક કિલોમીટરનાં અંતરે આવેલું છે.. 
