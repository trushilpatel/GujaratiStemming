ગુજરાત અને ભારતમાં સ્થાન
લાંધણજ ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર ભાગમાં આવેલા મહેસાણા જિલ્લાના મહેસાણા તાલુકામાં આવેલું એક ગામ છે. આ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ડાંગર, બાજરી, તમાકુ, બટાટા, શક્કરીયાં તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
લાંધણજ ગામમાંથી ઈ.સ. પૂર્વે ૨૫૫૦-૨૧૮૫ના સમયના પ્રાણીઓના હાડકાં મળી આવ્યા છે. આમાં કદાચ વરૂ, નોળિયો, ગેંડો, ચિત્તલ, હરણાં, નીલગાય અને કાળિયારનો સમાવેશ થાય છે. જંગલી ઢોરોની પણ તેમાં હાજરી જણાઇ છે. પ્રાણીઓના આ અવશેષો સૂચવે છે કે લાંધણજનો વિસ્તાર સવાના ઘાસ અને જંગલથી આચ્છાદિત હતો. મનુષ્યોના સાત હાડપિંજરો અને મોટી સંખ્યામાં પથ્થરોના નાનાં હથિયારો પણ મળ્યા છે.
લાંધણજમાં શરૂઆતી ખોદકામ અંધારિયો ટીંબો અથવા રાવળિયાના ટીંબા ખાતે યુનિવર્સિટી ઓફ લંડનના ડિપાર્ટમેન્ટ ઓફ એન્વાર્યમેન્ટ આર્કિઓલોજી અને પુણેની ડેક્કન કોલેજ પોસ્ટ ગ્રેજ્યુએટ એન્ડ રીસર્ચ ઇન્સ્ટિટ્યુટ વડે ૧૯૪૪-૬૩માં કરવામાં આવ્યું હતું.
આ ગામ ખંભાતના અખાતના પેટ્રોલિયમ સમૃદ્ધ વિસ્તારમાં આવેલું છે, જે દક્ષિણમાં સુરતથી ઉત્તરમાં સાંચોર સુધી જાય છે.







