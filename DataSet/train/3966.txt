

દાંતા રજવાડું બ્રિટિશ શાસન સમયમાં બોમ્બે પ્રેસિડેન્સી હેઠળની મહી કાંઠા એજન્સીમાં આવતું રજવાડું હતું. તેનું પાટનગર દાંતા હતું, જે હવે ગુજરાતના બનાસકાંઠા જિલ્લામાં આવે છે.
દાંતા રજવાડાની સ્થાપના ૧૦૬૮માં થઇ હતી. દાંતા રજવાડા ની સ્થાપના મહારાણા જસરાજજી બારડ એ કરી હતી. રજવાડા પર દાંતા અને સુદાસણાના હિંદુ બારડ રાજપૂતો વંશનું શાસન રહ્યું હતું. બારડ એ રાજપૂત કુળની એક શાખા છે.
ઇસ ૧૨૦૦માં આરબ આક્રમણ પછી બારડોએ ચંદ્રાવતીને પોતાનું પાટનગર બનાવ્યું હતુ. અલાદ્દીન ખિલજી સાથેના યુદ્ધ પછી તેઓ ગઢ તરસંગમાં સ્થાયી થયા. ત્યાંથી તેઓ ૩૮૦ વર્ષ પહેલાં દાંતામાં સ્થાયી થયા. દાંતાના છેલ્લા શાસકે ૬ નવેમ્બર ૧૯૪૮ના રોજ ભારત સંઘમાં ભળી જવા માટે સંમતિ દર્શાવી હતી.
દાંતાના રાજવી કુળના વંશજો હાલમાં રાજસ્થાનના માઉન્ટ આબુ નજીક "ભવાની વિલા હેરિટેજ હોમસ્ટે"નું સંચાલન કરે છે.
