ગુજરાત રાજ્યના સૌરાષ્ટ્ર પ્રાંતમાં આવેલા ભાવનગર શહેરમાં બાર્ટન પુસ્તકાલયની સ્થાપના ૩૦ ડીસેમ્બર ૧૮૮૨ના દિવસે કરવામાં આવી હતી. સાર્વજનીક લાઇબ્રેરીનૌ પ્રવૃત્તિતો ભાવનગરમાં ૧૮૬૦થી ચાલુ કરવામાં આવી હતી પણ ૩૦ ડીસેમ્બર ૧૮૮૨થી એનો હાલ જે મોટી માજીરાજ કન્યાશાળાનું મકાન છે તેમાં પ્રારંભ કરવામાં આવ્યો હતો. સને ૧૮૯૫ના વર્ષમાં આ પુસ્તકાલયનું નવું ભવ્ય મકાન બાંધવામાં આવ્યું હતું અને લાઇબ્રેરી ત્યાં ખસેડવામાં આવી. મહાત્મા ગાંધી જ્યારે ભાવનગરમાં ભણતા ત્યારે તેમણે આ પુસ્તકાલયનો ઉપયોગ કર્યો હતો. 
સને ૧૯૩૬ના વર્ષમાં આ પુસ્તકાલયમાં ૧૫,૯૮૦ પુસ્તકો હતા. તે ૨૦૦૪ સુધીમાં વધીને ૬૧,૭૬૩ પુસ્તકો સુધી પહોચેલી હતી. ૨૦૦૯ના વર્ષ દરમ્યાન પુસ્તકોનો આંકડો ૬૮૦૦૦ને પાર કરી ચુક્યો હતો. ૨૦૧૨ના વરસના અંતે આ આંકડો ૭૨,૦૦૦ અને હાલમાં ૭૫,૦૦૦ કરતા વધારે પુસ્તકો આ પુસ્તકાલયમાં છે.
