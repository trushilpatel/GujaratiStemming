ગુજરાત અને ભારતમાં સ્થાન
ચલા ભારત દેશના પશ્ચિમ ભાગમાં આવેલા ગુજરાત રાજ્યના દક્ષિણ ભાગમાં આવેલા વલસાડ જિલ્લામાં આવેલા કુલ ૬ તાલુકાઓ પૈકીના એક એવા વાપી તાલુકામાં આવેલું એક ગામ છે. ચલા ગામમાં પ્રાથમિક શાળા, આંગણવાડી, દુધની ડેરી, પંચાયતઘર જેવી સગવડો ઉપલબ્ધ થયેલ છે. આ ગામમાં ખેતી, ખેતમજૂરી અને પશુપાલન મુખ્ય વ્યવસાય હતો. તે વખતે શેરડી, ડાંગર, કેરી, ચીકુ અને શાકભાજી જેવાં ખેત-ઉત્પાદનો લેવામાં આવતાં હતાં. હવે વાપી નગરના એક વિસ્તાર તરીકે આ ગામનું શહેરીકરણ થઇ ગયું છે, જેથી અહીં રહેણાંક સોસાયટીઓ તેમ જ શોપીંગ સેન્ટરો દેખાવા લાગ્યાં છે. ગામના લોકો મોટેભાગે વાપી જી. આઇ. ડી. સી. ખાતે નોકરી કરવા માટે જાય છે.
આ ગામથી નજીકનું હવાઇમથક દક્ષિણ દિશામાં મુંબઇ તેમ જ ઉત્તર દિશામાં સુરત ખાતે આવેલું છે.





