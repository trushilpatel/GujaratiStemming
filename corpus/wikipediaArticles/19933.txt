કસોલ ભારત દેશના ઉત્તર ભાગમાં આવેલા હિમાચલ પ્રદેશ રાજ્યના કુલ્લૂ જિલ્લામાં આવેલું નાનકડું નગર છે. આ નગર પાર્વતી ખીણ ખાતે પાર્વતી નદીના કિનારે ભુંતર થી મણિકરણ જતા માર્ગ પર આવેલ છે. કસોલ કુલ્લૂ થી પૂર્વ દિશામાં આશરે ૪૨ કિલોમીટર જેટલા અંતરે દરિયાઈ સપાટી થી ૧૬૪૦ મીટર જેટલી ઊંચાઈ પર સ્થિત છે. કસોલ પર્યટકોમાં ગિરિમથક તરીકે જાણીતું છે તેમ જ ઘણા પર્યટકો બાજુમાં આવેલા ગ્રહણ અને તોશ ગામની મુલાકાત પણ લે છે.
કસોલ ખાતે સાર પાસ ટ્રેક માટેનો બેઝ કેમ્પ આવેલ છે, જ્યાંથી સારપાસ ટ્રેકની શરૂઆત કરવામાં આવે છે.
