બટેટાવડાં અથવા બટાકાવડાં એ ભારતીય ઉપખંડમાં ખાવા માટે વપરાતી એક તળીને બનાવવામાં આવતી વાનગી છે. ભારત દેશના પશ્ચિમ ભાગમાં આવેલા મહારાષ્ટ્ર અને ગુજરાત રાજ્યોમાં બટાકાવડાં એક અત્યંત લોકપ્રિય ફરસાણ/નાસ્તો છે. 
બટેટાવડાં તેલમાં તળીને બનાવાતી વાનગી છે. તે દેખાવમાં ગોળાકાર હોય છે. તેની બહારનું આવરણ ચણાના લોટના ખીરાનું હોય છે, જે તળાતા સખત બની જાય છે. તેની અંદર બાફેલા અને વઘાર કરેલા બટાકાંનું મસાલાયુક્ત મિશ્રણ હોય છે.
