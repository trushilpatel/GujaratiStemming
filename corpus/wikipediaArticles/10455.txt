રજનીકાંત ત્રિવેદી પ્રથમ કક્ષાના ક્રિકેટર અને ગુજરાતના અને રાજસ્થાનનાં રણજી ટ્રોફીમાં વિકેટકીપર રહી ચુક્યા છે.
રજનીભાઈનો જન્મ ભાવનગર જિલ્લાના બોટાદ શહેરમાં ૧૯૪૦ના વર્ષમાં થયો હતો અને એમનું શરૂઆતનું બાળપણ ઉમરાળામાં વિત્યુ હતું અને અભ્યાસ ભાવનગરમાં કરેલ હતો. ૧૯૬૭માં રજનીભાઈના લગ્ન ભારતી સાથે થયા. એમના સંતાનોમાં વૈશાલીબેન, પલ્લવીબેન અને ચિંતનભાઈ છે.
રજનીકાંતભાઈ રાજસિંહ ડુંગરપુર, કિશન રૂંગટા, કૈલાશ ગટ્ટાણી, સુંદરમ જી. આર., વિજય માંજરેકર, સલિમ દુરાની, હનુમંતસિંઘ, સુર્યવિરસિંહ, પાર્થસારથી શર્મા વગરે સાથે રણજી ટ્રોફીની ટીમમાં વિકેટકીપર અને જમણેરી બૅટ્સમેન હતા. તેમણે તેમની કારકિર્દીની શરૂઆત ૯ નવેમ્બર ૧૯૬૩ના રોજ ૧૯૬૩-૬૪ની રણજી ટ્રોફીમાં રાજસ્થાન તરફથી કરી હતી.
