
કતાર એ મધ્યપૂર્વ અરબસ્તાન દ્વીપકલ્પ ખાતે આવેલો એક નાનકડો દેશ છે. કતારની દક્ષિણ દિશામાં સાઉદી અરેબિયા દેશ અને બાકી બધી દિશાઓમાં ઇરાનનો અખાત આવેલો છે. કતારથી વાયવ્ય દિશામાં ઇરાનના અખાતમાં બહેરીન નામનો દ્વીપ-દેશ આવેલો છે. દોહા શહેર ખાતે કતાર દેશની રાજધાની આવેલી છે અને તે આખા દેશનું સૌથી મોટું શહેર છે.
વિશ્વમાં ખનિજ તેલ ઉત્પન્ન કરતા દેશો પૈકી કતાર સૌથી શ્રીમંત દેશોમાંનો એક છે. આ બાબતમાં કતાર બીજા ક્રમાંક પર આવતો સૌથી શ્રીમંત દેશ છે. કતાર દુનિયાના સૌથી વધુ ખનિજ તેલ અને કુદરતી વાયુ ધરાવતા દેશોમાં ત્રીજા ક્રમે આવે છે.
અન્ય અરબી દેશોની માફક જ કતારમાં પણ રાજાશાહી ચાલે છે. શેખ હમદ બિન ખલિફા ઇ.સ. ૧૯૯૫ના સમયથી આ દેશના રાજા છે.
