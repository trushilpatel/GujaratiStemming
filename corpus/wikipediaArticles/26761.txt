અરુણા ઇરાની ‍‍‍ એ ભારતીય ચલચિત્ર અભિનેત્રી છે જેણે ૩૦૦ કરતાં વધુ ચલચિત્રોમાં મોટાભાગે સહ કલાકાર તરીકે અભિનય કર્યો છે અને ઘણા ગુજરાતી ચલચિત્રોમાં મુખ્ય કલાકાર તરીકે પણ અભિનય કરેલો છે. તેણીએ અમુક ચલચિત્રોમાં નૃત્ય પણ કર્યું છે. તેણીના અભિનય પર બેસ્ટ સપોર્ટિંગ રોલ તરીકે બે વખત ફિલ્મ ફેર પુરસ્કાર મળ્યાં હતાં. તેણીએ આ વર્ગમાં મહત્તમ નામાંકનો મેળવેલ છે. પેટ પ્યાર ઔર પાપ અને બેટા માટે તેણીએ ફિલ્મ ફેર પુરસ્કાર મળ્યા હતાં. જાન્યુઆરી ૨૦૧૨માં, તેણીને ફિલ્મફેર લાઇફટાઇમ એચિવમેન્ટ પારિતોષિક ૫૭માં ફિલ્મફેર પુરસ્કાર સમારંભમાં આપવામાં આવ્યો હતો.
અરુણા ઈરાનીનો જન્મ મુંબઈમાં થયો હતો. તેણી આઠ ભાઇ-બહેનોમાં સૌથી મોટા હતા. તેમણે દિગ્દર્શક કુકુ કોહલી સાથે લગ્ન કરેલ છે.
અરુણા ઈરાનીએ કારકિર્દીની શરૂઆત ૯ વર્ષની ઉંમરે ગંગા જમુના થી કરી હતી. ઘણાં નાનાં પાત્રોમાં અભિનય કર્યા બાદ તેણીએ મહેમૂદની સાથે ઔલાદ, હમજોલી અને નયા જમાના માં અભિનય કર્યો હતો.
ગુજરાતી ચલચિત્રો સંતુ રંગીલી, મારે જાવું પેલે પાર ચલચિત્રોમાં ઉપેન્દ્ર ત્રિવેદી અને સંજીવ કુમાર સાથે તેણીની ભૂમિકા સરાહનીય હતી.
૧૯૮૪માં તેણીએ પેટ પ્યાર ઔર પાપ માટે ફિલ્મફેર પુરસ્કાર જીત્યો હતો.
૧૯૮૦ અને ૧૯૯૦ના દાયદામાં તેણીએ મોટાભાગે 'મા' ના પાત્રોમાં અભિનય કર્યો. ખાસ કરીને બેટા માંના અભિનયે ફિલ્મફેર પુરસ્કાર જીત્યો. 
તેણીએ પાછળથી ટેલિવિઝન ધારાવાહિકોમાં કામ કરવાનું શરુ કર્યું.
૧૯ ફેબ્રુઆરી, ૨૦૧૨ના રોજ વાર્ષિક ફિલ્મફેર સમારંભમાં તેણીને 'લાઇફટાઇમ એચિવમેટન્ટ પુરસ્કાર' પ્રદાન થયો હતો.
