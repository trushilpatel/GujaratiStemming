લાન્સ નાયક આલ્બર્ટ એક્કા ભારતીય ભૂમિસેના માં સૈનિક હતા. ૧૯૭૧ના ભારત પાકિસ્તાન યુદ્ધમાં હિલ્લિની લડાઈમાં તેઓ શહીદ થયા હતા. દુશ્મનનો સામનો કરતાં સર્વોચ્ચ વીરતા દાખવવા માટે તેમને પરમવીર ચક્રથી મરણોપરાંત સન્માનિત કરાયા હતા.
લાન્સ નાયક આલ્બર્ટ એક્કાને મરણોપરાંત ભારતના યુદ્ધ સમયના સર્વોચ્ચ લશ્કરી પુરસ્કાર પરમવીર ચક્રથી સન્માનિત કરાયા હતા. ૫૦મા ગણતંત્ર દિવસ ના અવસરે ઈસ ૨૦૦૦ની સાલમાં ભારત સરકારે તેમની યાદમાં ટપાલ ટિકિટ બહાર પાડી હતી. રાંચી ના આ પુત્રને શહેરના મુખ્ય ચાર રસ્તાને તેમનું નામ આપીને સન્માનિત કરાયા હતા. ગુમલામાં તેમના નામના એક તાલુકાની પણ રચના કરવામાં આવી હતી.
