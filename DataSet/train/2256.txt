ગુજરાત અને ભારતમાં સ્થાન
તારાપુર ગુજરાત રાજયનાં આણંદ જિલ્લામાં આવેલા એક નાનકડા વિકાસશીલ તારાપુર તાલુકાનું વડુ મથક છે.
ગુજરાતનાં ચરોતર અને સૌરાષ્ટ્રને જોડતું આ નાનકડું શહેર જેની વસ્તી આશરે ૫૬,૦૦૦ છે તે મુખ્ય માર્ગ મુંબઇ ભાવનગર એક્સપ્રેસ હાઇવે નં ૮ પર આવેલું છે, જેના થકી અહીં હોટલ વ્યવસાય ખુબ મોટા પાયે વિકાસ પામ્યો છે. જ્યાં રાત્રે 'મિનિ લાસવેગાસ' જેવો નજારો જોવા મળે છે. ૨૪ કલાક ધબકતું નાનકડુ શહેર છે જે અમદાવાદ જિલ્લાની નજીક આવેલુ છે. સાબરમતી નદીનાં પાણી અહીંથી પસાર થઇ છેલ્લે અરબી સમુદ્રમાં મળે છે.
અહીં રોજગારી માટે રાજ્યના છેવાડાના જિલ્લાઓમાંથી શ્રમિકો કામ માટે આવે છે. આજુબાજુ ના ૪૨ ગામનાં સમુહનુ આ મુખ્ય ખરીદ વેચાણ કેન્દ્ર છે.
અહીં અન્ન ઉત્પાદનમાં મુખ્ય પાકો ઘઉ અને ડાંગર, શાક-ભાજી, વિગેરે છે. ટામેટાંની ખેતી પણ અહીં સારી એવી જોવા મળે છે, જેની નિકાસ સુરત અને મહારાષ્ટ્રમાં છેક મુંબઇ સુધી પહોંચે છે. 
