તામિલ નાડુ અને ભારતમાં સ્થાન
• ગીચતા
• 96/km2 
• ઉંચાઇ
• 
યેરકાડ એ ભારતના તામિલ નાડુ રાજ્યમાં આવેલ સેલમ જિલ્લામાં આવેલું એક ગિરિમથક છે. આ ક્ષેત્ર પૂર્વ ઘાટમાં આવેલ શેવરી ટેકરીઓમાં આવેલું છે. આ નગર ૧૫૧૫ મી ફૂટની ઊંચાઈએ આવેલું છે. યેરકાડનું સૌથી ઊંચુ સ્થળ સર્વનન મંદિર છે. તલાવ કિનારે આવેલ એક ઉપવનના નામ પરથી આ સ્થળનું નામ પડ્યું છે જેનો અર્થ તળાવ વન એવો થાય છે. યેરકડને દક્ષિણનું રત્ન કહે છે. આ શહેર સેલમથી ૮ કિમી રસ્તા દ્વારા જોડાયેલ છે. અહીં નું તાપમાન ન તો ૨૯ સે થી ઉપર જાય છે કે નતો ૧૩ સે ની વચ્ચે રહે છે. અહીં કોફી સેવાય ખટાશ વાળા ફળો જેમકે સંતરા અહીં વિપુલ પ્રમાણમં ઉગાડાય છે આ સિવાય કેળાં, પેરુ અને જેક આદિ પણ ઉગાડાય છે. યેરકાડ પશ્ચિમ ઘાટના ગિરિમથકો જેવું જ સુંદર છે. અહીં પર્વતારોહણ કરવું એક સમય પસાર કરવાનો સુંદર ઉપાય છે.
આરક્ષિત જંગલ ક્ષેત્ર સહિત યેરકાડ તાલુકાનું ક્ષેત્રફળ ૩૮૨.૬૭ ચો કિમી છે. સમગ્ર તાલુકાનું એક નગર તરીકે જ વ્યવસ્થાપન કરાય છે અને તેને એક પંચાયત પણ છે 
આ નગરનું નામ તેની મધ્યમાં આવેલ તળાવ અને ઉપવનને કારણે પડ્યું છે. તામિલ ભાષામાંયેરી મતલબ તળાવ અને કાડુ મતલબ જંગલ. આનો બીજો અર્થ સાત જંગલોઅથવા સુંદર જંગલ એવો પણ થાય છે. 
યેરકાડ તળાવથી ૫ કિમી દૂર આવેલ પેગોડા પોઈંટ આગળ પથ્થર યુગના અવશેષો મળી આવ્યાં છે. અર્વાચીન ઇતિહાસ અજ્ઞાત છે અને કદી શોધાયો પણ નથી. તેલુગુ રાજાઓ દ્વારા તામિળ થોંદાઈ ક્ષેત્ર પર કબજો કરાતા અહીં પહેલી વસાહત કાંચીપુરમથી આવીને વસી. મેદાની પ્રદેશના તામિલ શરણર્થી અહીં આવીને વસ્યાં. 
મદ્રાસ પ્રેસીડેંસીના ગવર્નરે ૧૮૪૨માં આ સ્થળ શોધી કાઢ્યું. સેલમ જિલ્લાના સ્કોટીશ કલેક્ટરે ૧૮૨૦ અને ૧૮૨૯ દરમ્યાન અહીંના વિકાસ માટે ખૂબ પ્રયત્નો કર્યાં. અહીં કોફી, પેર આદિનું વાવતર શરૂ કરાવડાવ્યું આથી તેમને યેરકાડના પિતા કહે છે. ૧૮૨૭માં શેવરી ટેકરીઓનું પ્રથમ વખત સર્વે હાથ ધરાયો. ૧૮૪૦માં અહીં પ્રથમ યુરોપીય ઘર બંધાયું. શેવરી હીલના વાવેતરો ફક્ત કોફીના વાવેતર પર જ ધ્યાન આપતા રહ્યાં છે. ૧૮૪૦માં અહીં ચાનું વાવેતર શરૂ કરાયું. ટૂંક સ્મય માટે અહીં તજનું વાવેતર પણ શરૂ કરાયું હતું. અહીંના થંડા વાતાવરણને કારણે અહીં ઘણા મિશનરીઓ આવ્યાં અને અહીં સેક્રેડ હાર્ટૅ કોંવેંટ ફોર ગર્લ્સ, ધ નઝારેથ ગર્લ્સ હાયર સેકંડરી સ્કુલ અને મોંટફોર્ડ સ્કુલ ફોર બોય્સની સ્થાપના કરી. ત્યારબાદ ડોન બોસ્કો ભાઈઓ દ્વારા અહીં હોલી ક્રોસ નોવીશીયેટ હાઉસની સ્થાપના થઈ. જી એફ ફીશર નામના એક જર્મન યુરોપીયને અહીંની જમીન દારી ખરીદી લીધી. તેઓ આ પ્રેસીડેંસીના પહેલા અને એક માત્ર યુરોપીય જમીનદાર હતાં. તેમની પાસે ૧,૨૫,૦૦૦ એકર્સ જેટલું ક્ષેત્ર હતું.
યેરકાડ ક્ષેત્ર એ ચાર્નોકાઈટ શ્રેણી ના આર્ચીઓન પ્લુટોનીક ખડકોનું બનેલું છે જેની વિદારણ પામેલ ખડના નિક્ષેપથી બનેલી છે. ટેકરી તરફ પહોંચવાના ત્રણ માર્ગો છે. લીલા ઘાસથી મઢેલ ટેકરી વાળો રસ્તો જ્યાં કોઈ વધુ વૃક્ષો નથી. ૩૦૦૦મીની ઊંચાઈ સુધી વાંસ ઉગાડાય છે અને તેનાથી વધુ ઊંચાઈ પર સાગૢ બ્લેકવુડ અને ચંદન દેખાય છે. ૯૦૦૦ એકર ભૂમિ પર કોફીનું વાવેતર કરાય છે.
અહીંનું વાતાવરણ સમષીતોષ્ણ હોય છે. અહીં શિયાળો હળવો હોય છે, જે સપ્ટેમ્બરથી ડિસેમ્બર લાંબો ચાલે છે. શિયાળામાં અહીંની ટેકરીઓ પર ધુમ્મસ છવાયેલું હોય છે. શિયાળામાં તાપમાન ૧૨°સે થી ૨૫°સે, અને ઊનાળામાં ૧૬°સે થી ૩૦°સે વચ્ચે હોય છે. અહીં ૧૫૦૦- ૨૦૦૦મિમી જેટલો વરસાદ પડે છે. એપ્રિલ મહીનામાં કોફીના વૃક્ષો પર ફૂલો ખીલે છે જે ખૂબ સુંદર દેખાય છે. તે દરમ્યાન વાતાવરણ પણ સુંદર હોય છે.
યેરકાડમાં નેશનલ ઓર્ચિડેરિયમ અને બોટેનિકલ ગાર્ડન આવેલાં છે, બોટેનિકલ સર્વે ઓફ ઈંડિયાના દક્ષિણ ભારતીય એકમ દ્વારા આનો રખરખાવ કરવામાં આવે છે. રાષ્ટીય ફળબાગ ની સ્થાપના અહીં ૧૯૬૩માં કરવામાં આવી. આનું ક્ષેત્ર ૧૮.૪ હેક્ટર છે. આમાં ૩૦૦૦ વૃક્ષો અને ૧૮૦૦ છોડવાઓ ઉગાડવામાં આવ્યાં છે. યેરકાડના ઢોળાવ પર આજે પણ દુર્લભ પ્રકાતિઓના વૃક્ષો ધરાવતા અસલના જંગલો અસ્તિત્વમાં છે. અહીંના જંગલો અને પશ્ચિમ ઘાટના જંગલોમાં ઘણી સામાન્યતા જોવા મળે છે. કોફી અને ખાટાં ફળો જેમકે સંતરા અહીં વિપુલ પ્રમાણમાં ઉગાડાય છે,આ સિવાય કેળાં, પેર અને જેક પણ ઉગાડાય છે.
અહીંની સ્થાનીય પ્રાણી સૃષ્ટીમાં ગૌર, હરણ, કીડીખાઉ, ],, શિયાળ, નોળીયા, ખીસકોલીઓ, તેતર, યાયાવર અને પેરેડાઈસ ફ્લાયકેચર્સ આદિ સમાવિષ્ટ છે.
અહીંનો મુખ્ય વ્યવસાય પર્યટન છે ખાસ કરીને વૃક્ષોની વનરાજી અને કૉફીના બગીચાઓ માં આવેલ રિસોર્ટમાં ઈકો પર્યટન. 
આવકનું એક અન્ય સાધન છે ખેતી. અહીંનો મુલ્હ્ય પાક કૉફી છે. ૧૮૨૦માં ગ્રંજ એસ્ટેટમાં કૉફીનું વાવેતર કરાતું. આ સિવાય ફણસ, નારંગી, પેરુ અને મસાલા જેમકે મરી અને એલચી પણ અહીં ઉગાડાય છે. ચંદન, સાગ અને સીલ્વર ઓક આદિ અહીં ઉગે છે.
૨૦૦૧ની વસતિ ગણતરી અનુસાર અહીંની વસતિ ૪૦,૦૦૦ હતી. અહીં સ્થાનીય જનજાતિની વસતિ ૨૪,૪૪૯ હતી. સ્થાનીય લોકો મોટે ભાગે યેરકાડુ જાતિના છે. અહીંના મૂળ લોકો મલયાલી અથવા વેલ્લાલાઓ તરીકે ઓળખાય છે. તેઓ અહીંની મૂળ રહેવાસી નથી પણ ૫૦૦ વર્ષ પૂર્વે મુસ્લીમ આર્કોટ શાસન કાળ દરમ્યાન કાંચીપુરમથી સ્થળાંતરીત લોકો છે. 
અહીં તામિલ અને અંગ્રેજી ભાષા બોલાય છે. 
અહીં વસતિનું ઘનત્વ ૧૦૨ વ્યક્તિ પ્રતિ ચો કિમી છે. વસતિ વધારાનો દર ૨૦% છે અને આ ગ્રામીણ ક્ષેત્ર છે. અહીં સાક્ષરતાનો દર ૬૨% છે.

અહીં મે મહિનાની મધ્યમાં ઉનાળુ ઉત્સવ ઉજવવામાં આવે છે, જેમાં અહીંના દેવ સર્વનનની માનમાં મેળો ભરાય છે. આ ૭ દિવસમાં ફૂલોની સજાવટ, કૂતરાના ખેલ, નૌકા દોડ અને ગ્રામીણ મેળો ભરાય છે.
આ સ્થળ તામિલનાડુના સેલમ જિલ્લામાં આવેલું છે. અહીંથી સૌથી નજીકનું શહેર સેલમ છે જે અહીંથી ૩૬ કિમી દૂર આવેલું છે. આ સ્થળ ચેન્નઈથી ૩૫૫ કિમી અને કોઈમ્બતૂરથી ૧૯૫ કિમી દૂર છે. અહીંથી સૌથી નજીકનું હવાઈ મથક સેલમ ૩૮ કિમી, ત્રિચિરાપલ્લી ૧૬૫ કિમી; અને કોઈમ્બતૂર ૧૯૫ કિમી દૂર આવેલું છે. સૌથી નજીકનું રેલ્વે સ્ટેશન સેલમ ૩૯ કિમી દૂર છે. 
સ્થાનીય લોકો અનુસાર પહેલાં શેવરોય ક્ષેત્રમાં સેલુનાડુ મુટ્ટુનાડુ અને મોગાનાડુ નો સમવેશ થતો હતો. ૧૮૪૨માં અહીંની જનજાતિના પટ્ટાકરારનું મૃત્ય થયું ત્યાર બાદ મલયલીઓ વચ્ચે અંટસ ઊભો થયો. વારસદારના આ યુદ્ધનો ફાયદો ઉપાડી અંગ્રેજોએ ૧૮૪૨માં આ ક્ષેત્ર પોતને હસ્તક કરી લીધું. ગ્રેંહ યેરકાડ ૧૮૨૦મા6 બનાવવામાં આવ્યું. ૧૮૫૭ના રાષ્ટ્રીય ઉત્થાન પછી ભવશ અંગ્રેજોએ આ ગ્રેંજની ચારે તરફ કિલ્લો ચણાવ્યો. ત્માં તોપ બેસાડવામાં આવી. ઘ મહિનાનું ખાધ્ય સામાન સંગ્રહ કરવામાં આવતો જેથી ધેરો ઘલાય તો છ મહિના ટકી રહેવાય. ક્રાંતિ થય તો સૌ યુરોપીય લોકોને કિલ્લામાં આવી જવાની સૂચના હતી. 
૧૪ ઓક્ટોબર ૧૯૯૭ સુધી આ સ્થળ ઉપ-તાલુકા ક્ષેત્ર હતું. ૧૫ ઓક્ટોબર ૧૯૯૭ પછી આ તાલુકા ક્ષેત્ર બન્યું. અહીંના ૬૭ ગામને ૯ રાજ્યસ્વ ક્ષેત્રોમાં વિભાજીત કરાયું છે જેમાં એક વિકાસ અધિકારી હોય છે. યેરકાડ તલુકાને ૩ ફીરકામાં વહેંચાયું છે જે છે યેરકાડૢ વેલ્લક્કાડી અને પુથુર.યેરકાડ વિધાન સભા ક્ષેત્ર છે અને તે સેલમ લોકસભા ક્ષેત્રનો એક ભાગ છે..
મોંટફોર્ટ સ્કુલ એ એક રહેવાની સગવડ ધરાવતી શાળા છે જેની સ્થપના ૧૯૧૭ માં થઈ હતી. 
ભવાની મેમોરિયલ સ્કુલ એ ભવાની અનંથરામન મેમોરિયલ ફાઉંડેશન દ્વારા ચલાવાતી શાળા છે.
યેરકાડ નજીક કીલિયુર ધોધ
પેગોડા પોઈંટ નજીક એક મેઘધનુષ
સેલમ શહેરનું રાતનું દ્રશ્ય
યેરકાડનો એક શાંત રસ્તો
યેરકાડ- પ્રકૃતિ - ભૂરુ આકાશ
યેરકાડ નગર દ્રશ્ય
યેરકાડ દ્રશ્ય
યેરકાડ- પ્રકૃતિક દ્રશ્ય
બોટેનીકલ ગાર્ડન, યેરકાડ
યેરકાડમાં સૂર્યાસ્ત
લેડીઝ સીટ પરથી દેખાતું દ્રશ્ય
વાદાળ છાયું યેરકાડ
