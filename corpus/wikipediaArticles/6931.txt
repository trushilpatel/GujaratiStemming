ગુજરાત અને ભારતમાં સ્થાન
ખોપાળા ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર વિસ્તારમાં આવેલા બોટાદ જિલ્લાના ગઢડા તાલુકામાં આવેલું ગામ છે. ગામમાં પ્રાથમિક શાળાની સુવિધા ઉપરાંત માધ્યમિક શાળા, પ્રાથમિક આરોગ્ય કેન્દ્ર, પંચાયતઘર, આંગણવાડી, દુધની ડેરી, SBI Bank, District Co oprative Bank પણ ઉપલબ્ધ છે. આ ગામના લોકોનો મુખ્ય વ્યવસાય ખેતી, ખેતમજૂરી, હિરા તથા પશુપાલન છે.
વાહનવ્યવહારની દૃષ્ટિએ ગુજરાતનાં મોટાભાગના શહેરો સાથે તે સડક માર્ગે સારી રીતે સંકળાયેલું છે. રેલ માર્ગે ખોપાળા પહોંચવા માટે અમદાવાદ-બોટાદ રેલ્વે માર્ગ પર આવેલા બોટાદ સ્ટેશને ઉતરીને ત્યાંથી બસ દ્વારા પહોંચી શકાય છે તથા ઉજ્જળવાવ સ્ટેશને ઉતરતા ત્યાંથી ખોપાળા ગામનું અંતર પાંચ કિલોમીટર જેટલું થાય છે. ખોપાળામાં સ્વામિનારાયણ ભગવાનનું મંદિર આવેલું છે. ગામમાં લોકભાગીદારીથી તળાવ અને બંધપાળાનું નિર્માણ થયેલું છે.







