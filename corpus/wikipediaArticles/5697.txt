ગુજરાત અને ભારતમાં સ્થાન
ગઢોડા ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર પૂર્વ ભાગમાં આવેલા સાબરકાંઠા જિલ્લામાં આવેલા કુલ ૮ તાલુકાઓ પૈકીના એક એવા હિંમતનગર તાલુકામાં આવેલું એક, આશરે ૩૦૦૦ ની વસ્તી ધરાવતું, મોટું ગામ છે. ગામમાં ગઢબ્રહ્માણી માતાનું મોટું ખૂબ જ સુંદર મંદિર આવેલું છે, માતાજીના નામ પરથી ગામનું નામ ગઢોડા પડેલું હોવાનું મનાય છે. ગઢોડા ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. તથા ગામના ઘણા લોકો શિક્ષક નો વ્યવસાય કરે છે. આ ગામમાં મુખ્યત્વે ઘઉં, જીરુ, બાજરી, કપાસ, દિવેલા,મગફળી,ડાંગર તેમ જ શાકભાજીના પાકની ખેતી કરવામાં આવે છે. આ ગામમાંમાધ્યમિક શાળા, બે પ્રાથમિક શાળા, પંચાયતઘર, આંગણવાડી, બેન્ક તેમ જ દૂધની ડેરી જેવી સવલતો પ્રાપ્ય થયેલી છે. 
