ગુજરાત અને ભારતમાં સ્થાન
આલીપોર ભારત દેશના પશ્ચિમ ભાગમાં આવેલા ગુજરાત રાજ્યના દક્ષિણ ભાગમાં આવેલા તથા વલસાડ જિલ્લાનું વિભાજન કરી નવા બનાવવામાં આવેલા નવસારી જિલ્લામાં આવેલ કુલ ૬ તાલુકાઓ પૈકીના એક એવા ચિખલી તાલુકામાં આવેલું એક ગામ છે. આલીપોર ગામમાં આંગણવાડી, પ્રાથમિક શાળા, દુધની ડેરી, પંચાયતઘર જેવી સગવડો ઉપલબ્ધ થયેલ છે. આ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ડાંગર, શેરડી, કેરી તેમ જ શાકભાજીના પાકની ખેતી કરવામાં આવે છે.
આલીપોર રાષ્ટ્રીય ધોરી માર્ગ નં. ૮ પર આવેલું છે. ડાંગ, વલસાડ તેમ જ નવસારી જિલ્લામાં વ્યાપ ધરાવતી, સહકારી ધોરણે કાર્ય કરતી વસુધારા ડેરીનું મુખ્ય કાર્યાલય તેમ જ પ્લાન્ટ આલીપોર ગામમાં આવેલ છે. આ ઉપરાંત અહીં ગામના સેવાભાવી ટ્ર્સ્ટ દ્વારા અદ્યતન હોસ્પીટલ શરુ કરવામાં આવી છે.
