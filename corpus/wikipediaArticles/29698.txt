ઘઉંના ધનેડાં એ એક સામાન્ય કીટક છે, કે જે વિશ્વના લગભગ બધાજ ભાગોમાં જોવા મળે છે. આ કીટકનું વૈજ્ઞાનિક નામ સિટોફીલસ ગ્રેનેરીયસ છે. સામાન્ય રીતે આ કીટક સંગ્રહ કરવામાં આવેલા ઘઉંના દાણાઓ પર જોવા મળે છે. અને આ કીટક ખુબ જ ઝડપથી ઘઉંના સંગ્રહને મોટા પ્રમાણમાં નુકશાન કરી શકે છે. આ જંતુની માદા મોટા પ્રમાણમાં ઇંડા મુકતી હોય છે તથા એના લારવા અનાજના ભીતરી ભાગને ખાઇને દાણાને ખોખલો કરી નાખે છે. 
આ જીવાતથી ઘઉંને સુરક્ષિત રાખવા માટે ગુજરાતના લોકો તેને દિવેલમાં મોવે છે તેમ જ લીમડાનાં પાંદડાં નાખી હવાચુસ્ત ડબ્બા કે કોઠીમાં તેને સંગ્રહ કરે છે. જો કે હાલના સમયમાં લોકો બોરીક પાવડરનો ઉપયોગ કરી આ જીવાતથી ઘઉંને સુરક્ષિત રાખે છે.
