હિંડન નદી, કે જે યમુના નદીની ઉપનદી છે, ભારત દેશના ઉત્તર ભાગમાં આવેલા સહરાનપુર જિલ્લામાં આવેલ હિમાલયના તળેટીના ઉચ્ચ પ્રદેશો પૈકીની શિવાલીક પહાડીઓમાંથી નીકળી યમુના નદીમાં ભળી જાય છે. આ નદી વરસાદ આધારિત નદી છે. આ નદીનો સ્ત્રાવ વિસ્તાર ૭,૦૮૩ ચોરસ કિલોમીટર જેટલો છે.
આ નદી ગંગા નદી અને યમુના નદી વચ્ચેના પ્રદેશમાં ૪૦૦ કિલોમીટર જેટલું અંતર કાપે છે. આ નદી મુજફ્ફરનગર જિલ્લા, મેરઠ જિલ્લા, બાગપત જિલ્લા, ગાઝિયાબાદ શહેર, નોઇડા શહેર, ગ્રેટર નોઇડા શહેરના વિસ્તારોમાંથી પસાર થઇ દિલ્હી નજીક યમુના નદીમાં મળે છે. .
દુનની ખીણોમાંથી નીકળતી કાળી નદી આ નદીની ઉપનદી છે. આ કાળી નદી પણ ભારે પ્રદુષિત નદી હોવાને કારણે હિંડન નદીના પ્રદુષણ સ્તરને વધારે બગાડવામાં મોટો ફાળો આપે છે.
આ નદીના જળમાં મોટા પ્રમાણમાં પ્રદુષણ જોવા મળે છે. આ પ્રદુષિત જળ યમુના નદીના પાણીમાં ભળવાને કારણે યમુના નદીનાં નીર પણ વધુ પ્રદુષિત થાય છે.
