ગુજરાત અને ભારતમાં સ્થાન
પડાણા ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર વિસ્તારમાં આવેલા જામનગર જિલ્લામાં આવેલા કુલ ૬ તાલુકાઓ પૈકીના એક એવા લાલપુર તાલુકામાં આવેલું એક ગામ છે. પડાણા ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, જીરુ, મગફળી, તલ, બાજરી, ચણા, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
પડાણા ગામમાં સોલંકી વંશના સમયથી પુજાતા પ્રસિદ્ધ શ્રી વાછરાદાદાનું મંદિર આવેલું છૅ. અહીંની લોકવાયકા પ્રમાણે જ્યારે વચ્છરાજ સોલંકી ગાયોને બચાવવા દુશ્મનો સાથે ધિંગાણે ચડ્યા અને ત્યાં જ શુરવિરતાને વર્યા ત્યારે આકાશવાણી થઇ કે હવે થી વચ્છરાજ સોંલંકી કુળમાં પુજાશે અને હાલારના પડાણા ગામે પ્રગટ થશે. લગભગ ૨૦૦ વર્ષ થી અહિં દાદા પુજાય છે અને ભક્તોને પરચા પુરા પાડે છે.
