ગુજરાત અને ભારતમાં સ્થાન
જોગવાડ ભારત દેશના પશ્ચિમ ભાગમાં આવેલા  ગુજરાત રાજ્યના દક્ષિણ ભાગમાં આવેલા તથા વલસાડ જિલ્લાનું વિભાજન કરી નવા બનાવવામાં આવેલા નવસારી જિલ્લામાં આવેલ કુલ ૬ તાલુકાઓ પૈકીના એક એવા ચિખલી તાલુકામાં આવેલું એક ગામ છે. જોગવાડ ગામમાં આંગણવાડી, પ્રાથમિક શાળા, દુધની ડેરી, પંચાયતઘર જેવી સગવડો ઉપલબ્ધ થયેલ છે. આ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ડાંગર, શેરડી, કેરી તેમ જ શાકભાજીના પાકની ખેતી કરવામાં આવે છે. 
આ ગામમાં મુખ્યત્વે આદિવાસી તેમ જ મુસ્લિમ લોકો વસવાટ કરે છે. ગામના લોકો પૈકી કેટલાક મુસ્લિમોએ ઉચ્ચ શિક્ષણ મેળવ્યું છે તેમ જ કેટલાક પરદેશમાં જઇ સ્થાયી થયા છે. આ ગામના લોકો રમતગમત ક્ષેત્રમાં પણ આગવો રસ ધરાવે છે. આ ગામના અશરફ માંકડા જેવા ખેલાડીએ રાજ્યમાં ક્રિકેટ તેમ જ વોલીબોલની રમતમાં નામના મેળવી છે.
