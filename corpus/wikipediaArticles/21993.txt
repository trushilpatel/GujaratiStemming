ગુજરાત અને ભારતમાં સ્થાન
ઘુટું ભારત દેશના પશ્ચિમ ભાગમાં આવેલા ગુજરાત રાજ્યના સૌરાષ્ટ્ર વિસ્તારમાં આવેલા મોરબી જિલ્લામાં આવેલા કુલ ૫ તાલુકાઓ પૈકીના એક એવા મોરબી તાલુકામાં આવેલું એક ગામ છે. ઘુટું ગામના લોકોનો મુખ્ય વ્યવસાય ખેતી, ખેતમજૂરી, પશુપાલન તેમજ સિરામિક ફેકટરીઓ છે. આ ગામમાં મુખ્યત્વે ઘઉં, જીરુ, મગફળી, તલ, બાજરી, ચણા, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
ઘુટું ગામ મોરબીથી ૯ કિ.મી.ના અંતરે આવેલું છે. આજુબાજુ વિકસેલી સિરામિકની ફેકટરીઓના કારણે આ ગામની જમીન કિંમત વધુ છે. ગામની વસ્તી લગભગ ૧૩,૦૦૦ જેટલી છે અને ફેકટરીઓના હિસાબે આ ગામમાં બીજા ગામથી આવેલા ઘણા લોકો વસવાટ કરે છે. ઘુટું એ મોરબી તાલુકાનું સૌથી ઊંચાઈ પર આવેલું ગામ છે.
