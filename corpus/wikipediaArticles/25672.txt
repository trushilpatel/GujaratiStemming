ગુજરાત અને ભારતમાં સ્થાન
ડુમસ ભારત દેશના પશ્ચિમ ભાગમાં આવેલા ગુજરાત રાજ્યના સુરત જિલ્લાના ચોર્યાસી તાલુકામાં દરિયાકિનારે આવેલું ગામ છે. ડુમસ ગામમાં મુખ્યત્વે માછીમારો, કોળી પટેલો ઉપરાંત અન્ય લોકોની વસ્તી રહે છે. આ ગામના વ્યવસાયમાં મુખ્યત્વે માછીમારી, ખેતી, ખેતમજૂરી અને પશુપાલન છે. આ ગામમાં ડાંગર, તેમ જ શાકભાજી જેવાં ખેત-ઉત્પાદનોના પાક લેવામાં આવે છે. ગામમાં પ્રાથમિક શાળા, પંચાયતઘર, આંગણવાડી તેમ જ દુધની ડેરીની સવલતો પ્રાપ્ય છે.
ડુમસમાં દરિયાકિનારો અત્યંત રળિયામણો હોવાને કારણે અહીં પ્રવાસધામનો વિકાસ થયો છે. શનિ-રવિની રજાઓમાં આખું સુરત અહીં ઊમટી પડતું હોય એવું લાગે એટલી હદે સહેલાણીઓની ભીડ જામે છે. અહીંથી સુરત શહેર માત્ર ૧૫ કિલોમીટર અંતરેના અંતરે પશ્ચિમ દિશામાં આવેલું છે.
