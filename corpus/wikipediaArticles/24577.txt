ગુજરાત અને ભારતમાં સ્થાન
• ગીચતા
• 
ભિલોડા ગુજરાત રાજ્યના ઈશાન ભાગમાં આવેલા અરવલ્લી જિલ્લાના છ તાલુકા પૈકીના ભિલોડા તાલુકાનું ગામ છે. આ ગામ અરવલ્લીની પર્વતમાળાના ડુંગરોની તળેટીમાં વસેલું છે. મૂળ ભિલોડા ગામ હાથમતી નદીના તટ ઉપર વસેલું હતું. આ ગામ અત્યારે વિકસિત થઈને નાના શહેરના સ્તર પર પહોચ્યું છે. આ ગામમાં પંચાયત, પ્રાથમિક, માધ્યમિક શાળા અને ઉચ્ચતર માધ્યમિક શાળા, કોલેજ, કૃષિ બજાર, પોલીસ સ્ટેશન, બેંક અને કોટેજ હોસ્પિટલ આવેલી છે.
ભિલોડાની પ્રસિદ્ધ વ્યક્તિઓમાં અમર ઉપાધ્યાય છે, કે જેમણે ટી.વી. શ્રેણી 'કયું કી સાસ ભી કભી બહુ થી'માં મિહિર વિરાણીની ભૂમિકા ભજવી હતી. આ ઉપરાંત ગામની યોગિની ચૌહાણે ગામમાંથી પ્રથમ આઈ.એ.એસ. થઈને અસંખ્ય યુવતીઓ માટે પ્રેરણાદાયી ઉદાહરણ પૂરૂ પાડ્યું છે.
ભિલોડામાં ૧૫ હેકટરમાં જી.આઈ.ડી.સી.ની ઔદ્યોગિક એસ્ટેટ આવેલ છે.
હાથમતી નદીના કિનારે આવેલ વૈજનાથ મહાદેવના મોટા મંદિર ઉપરાંત ગામની વચ્ચે લક્ષ્મીનારાયણ મંદિર અને રામજી મંદિર આવેલાં છે.
ચંદ્રપ્રભુ દિગંબર જૈન બાવન જિનાલય ૧૨મી સદીમાં બંધાયેલું છે અને આઠમા તીર્થંકર ચંદ્રપ્રભુને સમર્પિત છે, જે ૭૦ ફીટ લંબાઇ, ૪૫ ફીટ પહોળાઇ અને ત્રીસ ફીટ ઉંચાઇ ધરાવે છે, તેનો મિનારો ચાર માળનો અને ૭૫ ફીટ ઉંચાઇ ધરાવે છે અને પ્રવેશદ્વારની જોડે આરામગૃહ ધરાવે છે.
