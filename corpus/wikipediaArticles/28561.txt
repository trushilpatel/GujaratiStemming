ખાબ ભારત દેશના હિમાચલ પ્રદેશ રાજ્યના કિન્નોર જિલ્લામાં આવેલ એક નાનું ગામ છે. આ ગામ ભારત-તિબેટ સરહદ નજીક સતલજ નદીના ખીણ-વિસ્તારમાં આવેલ છે. રાષ્ટ્રીય ધોરી માર્ગ નં. ૨૨ દ્વારા ખાબ રાજ્યની રાજધાની શિમલા સાથે જોડાય છે. ખાબ ખાતે સ્પિતી નદી અને સતલજ નદીનો સંગમ થાય છે. સ્પિતી નદીના ખીણ પ્રદેશમાંથી વહેતી સ્પિતી નદી અહીં સતલજ નદીને મળે છે, જે તિબેટમાં આવેલા માનસરોવર તળાવ ખાતેથી નીકળે છે. પ્રાચીન બૌદ્ધ મઠ તાશીગંગ ગોમ્પા અહીંથી નજીક આવેલ છે. રીઓ પુરગીલ શિખર અહીંથી દેખાય છે કે જેની દરિયાઈ સપાટીથી ઊંચાઈ 22,400 feet જેટલી છે અને સ્પિતીનો ઠંડા રણનો પ્રદેશ અહીથી નજીકના પુલ પછી શરૂ થાય છે.
