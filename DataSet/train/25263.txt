લેબેનાનનો રાષ્ટ્રધ્વજમાં સફેદ અને લાલ એમ આડા પટ્ટા ધરાવે છે અને કેન્દ્રમાં લીલા રંગનું લેબેનાન દેવદાર છે. તેની ઉંચાઈ ધ્વજની કુલ પહોળાઈની ૧/૩ હોય છે.
લેબેનાન દેવદાર ધ્વજમાં દેવદારના પર્વતોથી પ્રેરિત થઈ અને ઉમેરવામાં આવ્યું છે. તે પવિત્રતા, અનંતકાળ અને શાંતિનું પ્રતિક છે.
લેબેનાનના દેવદારનો બાઇબલમાં ૭૭ વખત ઉલ્લેખ છે.
લેબેનાનના લોકો માટે દેવદાર આશા, આઝાદી અને યાદોનું પ્રતિક છે. ધ્વજ પરનો સફેદ રંગ બરફનું પ્રતિક છે અને તે નિર્મળતા અને શાંતિ સૂચવે છે.
બે લાલ પટ્ટા વિદેશી હુમલાખોરો સામે દેશના રક્ષણ માટે પ્રજાએ વહાવેલા લોહીનું સૂચક છે.
