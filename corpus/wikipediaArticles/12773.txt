બારીયા રજવાડું એ બ્રિટિશ શાસન સમયનું ભારતમાં આવેલું એક રજવાડું હતું. તે બોમ્બે પ્રેસિડેન્સી હેઠળ રેવા કાંઠા એજન્સીમાં આવતું હતું અને તેની રાજધાની દેવગઢબારિયા શહેરમાં હતી.
દેવગઢ રજવાડાની સ્થાપના આશરે ૧૫૨૪માં થઇ હતી. તેના શાસકો ચૌહાણ વંશના રાજપૂતો હતા. રાજ્યને સાત વિભાગો હતા: રંધિકપુર, દુધિયા, ઉમારિયા, હવેલી, કાકડખિલા, સાગતલા અને રાજગઢ.
બારીયાના છેલ્લા શાસકે ભારતમાં ભળી જવા માટે ૧૦ જૂન ૧૯૪૮ના રોજ સહી કરી હતી.
૧૮૬૪ પછી બારીયાના શાસકોને "મહારવાલ"નો ખિતાબ મળ્યો હતો. બ્રિટિશરો તરફથી તેમને ૯ તોપોની સલામી મળતી હતી.
