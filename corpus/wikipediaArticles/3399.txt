ગુજરાત અને ભારતમાં સ્થાન
સમૌ ભારત દેશના પશ્ચિમ ભાગમાં આવેલા ગુજરાત રાજ્યના મધ્ય ભાગમાં આવેલા ગાંધીનગર જિલ્લામાં આવેલા કુલ ૪ તાલુકાઓ પૈકીના એક એવા માણસા તાલુકામાં આવેલું એક ગામ છે. સમૌ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, બાજરી, કપાસ, દિવેલી, રાઇ, તમાકુ તેમ જ શાકભાજીના પાકની ખેતી કરવામાં આવે છે. આ ગામમાં પ્રાથમિક અને માધ્યમિક શાળા પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે. ગામમાં હનુમાનજીનું મંદિર પણ આવેલું છે.
સમૌ ગામમાં અંગ્રેજોએ બાર યુવાનોને ફાંસી આપી હતી. તેમની યાદમાં ખાંભી હાલમાં સમૌ પ્રાથમિક શાળાના મેદાનમાં ઉપસ્થિત છે. અંગ્રેજ શાસન વખતે શાળાની જગ્યાએ અંગ્રેજોની જેલ હતી. જેનો ઉલ્લેખ ગાયકવાડના લેખમાં છે. અંગ્રેજોની જેલ તથા પોલીસ સ્ટેશનને ઈ.સ. ૧૮૯૫માં શાળા શરૂ કરવામાં આવી હતી. ત્યારબાદ અંગ્રેજ શાસન દરમિયાન ઈ.સ. ૧૯૦૭માં જેલનું મકાન તોડી શાળા બનાવવામાં આવી હતી. ગ્રામ પંચાયતમાં ઠરાવ કરી ઈ.સ. ૧૯૦૭માં શાળાનું નવું મકાન બનાવ્યું હતું.
