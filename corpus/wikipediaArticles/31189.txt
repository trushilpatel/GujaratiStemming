ટાઈગર ધોધ ભારત દેશના ઉત્તરાખંડ રાજ્યમાં ચકરાતા ખાતે ડુંગરાળ પ્રદેશમાં આવેલ એક ધોધ છે. આ ધોધ રાજ્યના પાટનગર દહેરાદૂન ખાતેથી ૯૮ કિલોમીટર તેમ જ ચકરાતા ખાતેથી ઉત્તર-પૂર્વ દિશામાં ૨૦ કિલોમીટર જેટલા અંતરે આવેલ છે. છેલ્લા ૫ કિલોમીટર અંતર પગપાળા ચાલીને જવું પડે છે. આ ૫ કિલોમીટરનો પદ‌આરોહણ માર્ગ ર્‌હોન્ડ્રોન અને ઓકના વૃક્ષોથી આચ્છાદિત છે. ૩૧૨ ફૂટ જેટલી ઊંચાઈ પરથી પડતો આ ધોધ ભારતમાં સૌથી વધુ ઊંચાઈ પરથી સીધો જ નીચે પડતો ધોધ છે, એમ માનવામાં આવે છે.
