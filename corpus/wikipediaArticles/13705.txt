શારદા મહેતા એ ભારતીય સમાજ સુધારક, શિક્ષણ શાસ્ત્રી અને ગુજરાતી લેખિકા હતા. તેઓ ગુજરાતના પ્રથમ સ્નાતક મહિલા હતા.
શારદા મહેતા ન્યાયાધીશ ગોપીલાલ ધ્રુવ અને બાલબેન નામના નાગર બ્રાહ્મણ પરિવારની પુત્રી હતા. તેઓ સમાજ સુધારક અને કવિ ભોળાનાથ દિવેટિયાની પૌત્રી હતી. તેમણે પ્રાથમિક શિક્ષણ રાયબાહાદુર મગનભાઈ ગર્લ્સ હાઇ સ્કૂલમાં કર્યું હતું. તેઓ ૧૮૮૭માં મહાલક્ષ્મી શિક્ષક તાલીમ કોલેજના ઍંગ્લો-સ્થાનિક ભાષા વર્ગમાં જોડાયા હતા. તેમણે ૧૯૦૧માં વિનયન સ્નાતક ની પદવી પ્રાપ્ત કરી હતી. તેમની મોટી બહેન વિદ્યાગૌરી નીલકંઠ સાથે તેઓ ગુજરાતના પ્રથમ બે મહિલા સ્નાતકો બન્યા હતા. 
૧૪ વર્ષની ઉંમરે સુમંત બટુકરામ મહેતા સાથે તેમના લગ્ન થયાં હતાં. જે એક તબીબી વિદ્યાર્થી હતાં અને શારદા બહેન કરતાં ચાર વર્ષ મોટા હતા. બાદમાં સુમંત મહેતા વધુ અભ્યાસ માટે ઇંગ્લેંડ ગયા. 
તેમણે અમદાવાદમાં વનીતા વિશ્રામ મહિલા વિદ્યાલયની સ્થાપના કરી હતી. તેમણે એસ.એન.ડી.ટી. વિમેન્સ યુનિવર્સિટી સંકળાયેલ કૉલેજની પણ સ્થાપના કરી હતી. તેઓ મહાત્મા ગાંધી દ્વારા પ્રભાવિત હતાં. તેમણે ૧૯૧૭માં બળજબરીથી શ્રમ પ્રથા સામે વિરોધ ઉઠાવ્યો હતો. ૧૯૧૯માં તેમણે ઇન્દુલાલ યાજ્ઞિકને નવજીવનના સંપાદનમાં મદદ કરી હતી. ૧૯૩૦માં તેમણે એક ખાદી દુકાનની સ્થાપના કરી અને ૧૯૩૪માં અમદાવાદ નજીક આવેલા તેમના પતિના આશ્રમમાં કામ કર્યું. ૧૯૩૪માં, તેમણે અપના ઘર કી દુકાન નામની એક સહકારી દુકાનની સ્થાપના કરી હતી.૧૯૩૪માં તેમણે મહિલા કલ્યાણ માટે 'જ્યોતિ સંઘ'ની સ્થાપના કરી. 
શારદા મહેતા નિબંધલેખક, જીવનકથા લેખક અને અનુવાદક હતા. તેમણે ફ્લોરેન્સ નાઈટીંન્ગલ નું જીવનચરિત્ર, નામે એક જીવનચરિત્ર લખ્યું હતું. ૧૯૩૮માં, તેમણે તેમના જાહેર જીવન વિશે અને મહિલા શિક્ષણ માટે તેમના પ્રયત્નોને આવરી લેતી 'જીવનસંભારણા' નામે આત્મકથા લખી હતી. તેમાં તે સમયના રાજકીય, સામાજિક અને ઐતિહાસિક સમયનું અને સાથે સાથે સ્ત્રી જાગૃતિનું વર્ણન પણ છે. તેમણે પુષ્કર ચંદવારકર સાથે સંભારણા ભાગ 1-2 લખ્યા છે. પુરાણોની બાળબોધક વાર્તાઓ અને બાળકોનું ગૃહશિક્ષણ બાળકોના વાર્તા દ્વારા વિકાસનો હેતુ ધરાવે છે.
તેમની બહેન સાથે મળી, તેમણે રોમેશ ચંદ્ર દત્તના પુસ્તક, ધ લેક ઓફ પામ્સ નો સુધાસુહાસિની નો નામે અનુવાદ કર્યું; અને બરોડાના મહારાણી લિખિત પોઝીશન ઑફ વુમન ઇન્ ઈંડિયા નો હિન્દુસ્તાનમાં સ્ત્રીઓનું સામાજીક સ્થાન અથવા હિન્દુસ્તાનના સામાજિક જીવનમાં સ્ત્રીઓનું સ્થાન નામે અનુવાદ કર્યો. આ ઉપરાંત તેમણે સાતે અન્નાભાઉની નવલકથાનું વરણાને કાંઠે નામે અનુવાદ કરેલો.
