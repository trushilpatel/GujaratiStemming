નમિનાથ એ જૈન ધર્મ અનુસાર હાલમાં ચાલી રહેલા અવસર્પિણીકાળના ૨૧મા તીર્થંકર છે. જૈન મત અનુસાર તેમણે પોતાના સર્વ કર્મોનો ક્ષય કર્યો અને પોતાના આત્માને મુક્ત કરી સિદ્ધ બન્યા. 
નમિનાથનો જન્મ તેમનો જન્મ ઈક્ષ્વાકુ કુળના મિથિલાના રાજા વિજય અને રાણી વિપ્રાને ઘેર શ્રાવણ વદ આઠમના દિવસે થયો હતો. જ્યારે નમિનાથ માતાના ગર્ભમાં હતા ત્યારે શક્તિશાળી શત્રુ રાજાઓએ મિથિલા પર આક્રમણ કર્યું હતું. નમિનાથના પ્રભાવથી દરેક શત્રુ રાજા વિજય રાજાને શરણે થયો. 
તેમણે બકુલના વૃક્ષ નીચે કેવળ જ્ઞાન મેળવ્યું. તેમણે ૧૭ ગણધરો હતા, તેમાં સુપ્રભા પ્રમુખ હતો. જૈન મત અનુસાર તેમણે પોતાન સર્વ કર્મોનો ક્ષય કર્યો અને આવનારા તીર્થંકર નેમિનાથથી ૫૦,૦૦૦ વર્ષ પહેલાં પોતાના આત્માને મુક્ત કરી સિદ્ધ બન્યા.
