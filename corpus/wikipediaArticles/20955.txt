ગુજરાત અને ભારતમાં સ્થાન
ધોરણ ભારત દેશના પશ્ચિમ ભાગમાં આવેલા ગુજરાત રાજ્યના સુરત જિલ્લામાં આવેલા કામરેજ તાલુકામાં આવેલું ગામ છે. તાપી નદીના કિનારા પર આવેલ ધોરણ ગામમાં મુખ્યત્વે આદિવાસીઓ અને પાટીદારો ઉપરાંત અન્ય લોકોની વસ્તી રહે છે. આ ગામના વ્યવસાયમાં મુખ્યત્વે ખેતી, ખેતમજૂરી અને પશુપાલન છે. આ ગામમાં ડાંગર, શેરડી, કેળાં, તેમ જ શાકભાજી જેવાં ખેત-ઉત્પાદનોના પાક લેવામાં આવે છે. ગામમાં પ્રાથમિક શાળા, પંચાયતઘર, આંગણવાડી તેમ જ દુધની ડેરીની સવલતો પ્રાપ્ય છે.
આ ગામ તાલુકામથકથી આશરે ૯ કિલોમીટર જેટલા અંતરે તેમ જ જિલ્લામથકથી ૩૨ કિલોમીટર જેટલા અંતરે આવેલ છે. આ ગામ ખાતે નદીકિનારે પથ્થર પર દેખાતાં ગાયનાં પગલાંને કારણે આ ગામ પ્રખ્યાત બનેલ છે. હાલમાં આ ગાયપગલાને મંદિર ખાતે સ્થાપિત કરવામાં આવેલ છે.
