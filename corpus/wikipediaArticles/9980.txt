બોસ્નિયા અને હર્ઝેગોવિના or /ˌhɜːrtsəˈɡɒvɪnə/; B&H; બોસ્નિયન, ક્રોએશિયન, સર્બિયન: Bosna i Hercegovina / Босна и Херцеговина ), જે કેટલીક વખત બોસ્નિયા-હર્ઝેગોવિના, અને, ટૂંકમાં, મોટાભાગે બોસ્નિયા તરીકે ઓળખાય છે, દક્ષિણ-પૂર્વ યુરોપમાં બાલ્કન પ્રદેશમાં આવેલો દેશ છે. સારાયેવો સૌથી મોટું શહેર અને દેશની રાજધાની છે. તેની ઉત્તર, પશ્ચિમ અને દક્ષિણમાં ક્રોએશિયા અને પૂર્વમાં સર્બિયા, દક્ષિણ-પૂર્વમાં મોન્ટેન્ગ્રો અને દક્ષિણમાં એડ્રિયાટિક સમુદ્ર આવેલો છે, જે 20 kilometres લાંબો સમુદ્ર કિનારો નેઉમ શહેરમાં ધરાવે છે. દેશનો મધ્ય અને પૂર્વ ભાગ પર્વતીય ભૂગોળ ધરાવે છે અને ઉત્તર-પશ્ચિમ મોટાભાગે ટેકરીઓ આવેલી છે. જ્યારે ઉત્તર-પૂર્વ મોટાભાગે મેદાનો ધારેવ છે. દેશનો મધ્ય ભાગ ખંડીય હવામાન ધરાવે છે, જેમાં ઉનાળો ગરમ અને શિયાળો ઠંડો અને બરફ વાળો હોય છે. દેશનો દક્ષિણ ભાગ ભૂમધ્ય તાપમાન ધરાવે છે.
