ટેટ્રીસ, એ એક પ્રખ્યાત કોયડા પ્રકારની 'વિડિયો ગેમ' છે. જેની રચના જૂન ૬, ૧૯૮૪ ના રોજ 'એલેક્ષી પાજીતનોવ' નામનાં, મોસ્કો, રશિયાનાં એક 'પ્રોગ્રામરે' કરેલ.  આ રમતનું નામ તેમણે ગ્રીક અંક "ટેટ્રા", એટલેકે 'ચાર' - રમતનો દરેક ટુકડો ચાર ચોકઠાં વડે બનેલ હોય છે, - અને પોતાની પ્રિય રમત ટેનિસ નાં સંયોજનથી બનાવેલ છે. 
આ રમત કોમ્પ્યુટર તેમજ મોબાઇલ ફોન પર રમવામાં આવે છે. આ એક પ્રકારની કોયડા રમત છે. જેમાં ઉપરથી નીચેની તરફ આવતા કોઇ પણ આકારનાં ચોકઠાને નીચેની લીટીમાં યોગ્ય જગ્યાએ ગોઠવી અને એક,કે એક કરતાં વધુ આડી રેખાઓ બનાવવાની હોય છે. આ રમતમાં ચોકઠાનાં આકાર પ્રકાર ને ઝડપથી યોગ્ય રીતે ગોઠવવાની નિપૂણતા કેળવવાની હોય છે. આ રમતમાં જેમ જેમ વધુ લાઇનો બનાવો તેમ તેમ નવા ચોકઠાં આવવાની ઝડપ વધતી જાય છે. 
