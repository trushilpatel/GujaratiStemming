એડ્લેબ્સ ઈમેજીકા થીમ પાર્ક ભારત દેશના પશ્ચિમ ભાગમાં આવેલા મહારાષ્ટ્ર રાજ્યના મુંબઈ-પુના રાષ્ટ્રીય ધોરી માર્ગ તથા દ્રુત ગતિ માર્ગ પર આવેલા ખપોલી નજીક આવેલ એક મનોરંજન માટેનું સ્થળ છે. આ પાર્કના માલિક તથા વહીવટકર્તા એડ્લેબ્સ એન્ટરટ્રેઈનમેન્ટ લિમિટેડ ), જેના પ્રમોટર મનમોહન શેટ્ટી છે. ૧૬૦૦ કરોડના ખર્ચે બનાવવામાં આવેલું આ પાર્ક ૩૦૦ એકર જમીન પર ફેલાયેલું છે, જેને એપ્રિલ ૨૦૧૩માં ખુલ્લુ મુકવામાં આવ્યું છે. આ પાર્ક એકી સાથે ૨૦,૦૦૦ મુલાકાતીઓ આવી શકે એવી ક્ષમતા ધરાવે છે. પ્રથમ વર્ષ પૂર્ણ થાય ત્યાં સુધીમાં ૩૦ લાખ લોકો અહીંની મુલાકાત લેશે એવો લક્ષ્યાંક મનમોહન શેટ્ટીએ રાખ્યો છે. આ થીમ પાર્ક ખાતે ૨૧ જેટલાં મનોરંજક આકર્ષણો ઉભાં કરવામાં આવ્યાં છે, જેમાં હિન્દી ચલચિત્ર મિ. ઈન્ડીયા આધારીત રાઈડ અને ભારતનું સૌથી વિશાળ રોલર કોસ્ટર નાઈટ્રો જેવાં આકર્ષણો હાલ ઉપલબ્ધ છે, જ્યારે વોટર પાર્ક તેમ જ ૩૦૦ રૂમ ધરાવતી હોટલ ભવિષ્યમાં તૈયાર કરવામાં આવશે.
આ થીમ પાર્કનું દૃશ્ય-શ્રાવ્ય ચિત્ર યુ-ટ્યૂબ પર ઉપલબ્ધ છે.
આ થીમ પાર્કને કુલ છ ભાગમાં વિભાજન કરવામાં આવેલ છે, જેનાં નામ વિશ્વના ખંડોને આધારે આપવામાં આવેલ છે.
