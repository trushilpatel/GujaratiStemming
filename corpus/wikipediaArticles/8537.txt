માતા ભવાનીની વાવ એ અમદાવાદના અસારવા વિસ્તારમાં આવેલી વાવ છે.
માતા ભવાનીની વાવનું બાંધકામ ૧૧મી સદીમાં સોલંકી વંશના શાસન દરમિયાન થયું હતું. તે ભારતમાં હાલમાં શરૂઆતની વાવોમાંથી સચવાયેલી વાવોમાંની એક વાવ છે. વાવમાં બહુમાળી ઝરુખાઓ અને પગથિયાંઓ પછી પાણી મળે છે. આ ઝરુખાઓ પૂર્વ-પશ્ચિમ ધરી પર આવેલા છે. થાંભલાઓ, ખૂણાઓ અને ધરીઓ આ વાવની કળાનો ઉત્તમ નમૂનો છે. ઘણાં સમય પછી હિંદુ દેવી ભવાનીનું નાનું મંદિર નીચલા ઝરુખામાં બનાવવામાં આવ્યું હતું, જેના પરથી વાવનું નામ પડ્યું હતું.
વાવ ૪૬ મીટર લાંબી અને પ્રવેશદ્વારમાં ૫.૧ મીટર પહોળી છે. તેને ત્રણ માળ છે અને ત્રણ ઝરુખાઓ છે. વાવના કૂવાનો વ્યાસ ૪.૮ મીટર છે.
