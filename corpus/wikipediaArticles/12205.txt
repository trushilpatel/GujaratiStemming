રજત ધોળકિયા ભારતીય સંગીત રચનાકાર છે જેઓ ફિરાક, મિર્ચ મસાલા અને હોલી જેવા ચલચિત્રોમાં સંગીત આપવા માટે જાણીતા બન્યા છે. તેમને બોલીવુડમાં છત્તિસગઢી સંગીત રજૂ કરવા માટેનો શ્રેય અપાય છે, અને તેમને શ્રેષ્ઠ સંગીત દિગ્દર્શક માટે ૧૯૯૧નો રાષ્ટ્રિય ફિલ્મ એવોર્ડ મળેલ છે.
૧૯૭૫માં તેમણે હિંદી, ગુજરાતી અને અંગ્રેજી નાટકો માટે સંગીત આપવાનું શરૂ કર્યું. ચાર વર્ષ પછી તેઓ તેમના મિત્રો દ્વારા ફિલ્મ એન્ડ ટેલિવિઝન ઇન્સ્ટિટ્યુટ ઓફ ઇન્ડિયા ના સંપર્કમાં આવ્યા. તેમણે કેતન મહેતાના ચલચિત્ર હોલી, માયા મેમસાબ માં સંગીત આપ્યું અને ગુજરાતી ચલચિત્ર હું હુંશી હુંશીલાલ માં પણ સંગીત આપ્યું. તેમણે યુનિક આઇડેન્ટિફિકેશન નંબર પ્રકલ્પની જાહેરાત "યે હે મેરી પહેચાન"નું સંગીત બનાવ્યું છે.
તેઓ દિલિપ ધોળકિયાના પુત્ર છે.
