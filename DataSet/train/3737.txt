વાપી તાલુકો ભારત દેશના પશ્ચિમ ભાગમાં આવેલા ગુજરાત રાજ્યના દક્ષિણ ભાગમાં આવેલા વલસાડ જિલ્લામાં આવેલા કુલ ૬ તાલુકાઓ પૈકીનો તાલુકો છે. વાપી આ તાલુકાનું મુખ્યમથક છે. રાજ્ય સરકારના મહેસૂલ વિભાગના તા. ૯ સપ્ટેબર ર૦૧૩નાં જાહેરનામા અનુસાર પારડી તાલુકાના ૮૧ ગામોમાંથી છુટા પાડીને ર૮ ગામોનો સમાવેશ વાપી તાલુકામાં કરવામાં આવ્યો. વર્ષ ર૦૧૧ની વસ્તી ગણતરી અનુસાર તત્કાલિન પારડી તાલુકાની વસ્તી ૪,૯૩,૦૮૪ની હતી. જે પૈકી વાપી શહેર વિસ્તાર સહિતના ર૮ ગામોની વસ્તી ર૦૧૧ની ગણતરી મુજબ ૩,૦૭,૬૯૨ની થઈ.






