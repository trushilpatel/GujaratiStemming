બાબરીયા અથવા બાવરીયા મુખ્યત્વે ભારતના ગુજરાત રાજ્યની રાજપૂત જ્ઞાતિ છે.
બાબરીયા રાજપૂતો સિંધના સૂમરા વંશના વંશજો ગણાય છે જેઓ સ્થળાંતર કરી ગુજરાતમાં આવ્યા અને હિંદુ ધર્મમાં રહ્યા. અન્ય સૂમરાઓએ ઇસ્લામ ધર્મનો અંગીકાર કર્યો હતો.
બાબરીયાઓને ગુજરાતના કાઠીઓ અને આહિરો જોડે ગાઢ સંબંધો છે. વધુમાં, તેમને દિવના સોલંકી રાજૂપતો સાથે આંતરજ્ઞાતિય સંબંધો છે. કાઠીઓ કાઠિયાવાડમાં આવ્યા તે પહેલાં બાબરીયાઓ ત્યાં બાબરીયાવાડમાં પહેલેથી સ્થાયી થયેલા હતા. થોડા સમય પછી તેઓ થાનગઢમાં હાંકી કઢાયા અને ત્યાં ગૌણ જાગીરદારો તરીકે રહ્યા.
બાબરીયાઓ મુખ્યત્વે લડાયક ગણાય છે. આહિરો તેમની દીકરીઓના લગ્ન બાબરીયાઓમાં કરે છે અને બાબરીયાઓ તેમની દીકરીઓના લગ્ન કાઠીઓમાં કરે છે. કાઠીઓ સામાન્ય રીતે તેમની દીકરીઓના લગ્ન બાબરીયાઓમાં નથી કરતા. તેમ છતાં, તેઓ પૈસાપાત્ર બાબરીયા કુટુંબોમાં તેમની દીકરીના લગ્ન કરતાં જોવા મળે છે. બાબરીયા જ્ઞાતિમાં ૭૨ અટકોનો સમાવેશ થાય છે.
બાબરીયા કાઠી પણ એક જ્ઞાતિ છે જે બાબરીયા રાજપુતો અને કાઠી દરબારો વચ્ચેના આંતરજ્ઞાતિય લગ્નો વડે ઉદ્ભવી છે અને કોટિલા, વરૂ, ધાંખડા વગેરે અટકો ધરાવે છે.
