કેમ્બ્રિજ વિશ્વવિદ્યાલય કે કેંબ્રિજ વિશ્વવિદ્યાલય ઈંગ્લેન્ડમાં આવેલા કેમ્બ્રિજ શહેરમાં આવેલું એક જગતભરમાં જાણીતું વિશ્વવિદ્યાલય છે. આ વિદ્યાલય અંગ્રેજીભાષી દેશો પૈકીનું બીજા ક્રમે આવતું સૌથી પુરાણું અને યૂરોપ ખંડમાંનું ચોથા ક્રમે આવતું સૌથી પુરાણું વિશ્વવિદ્યાલય છે.
પુરાણા દસ્તાવેજોમાં જણાવ્યા અનુસાર, ઇ. સ. ૧૨૦૯ના વર્ષમાં શહેરવાસીઓ સાથે થયેલા વિવાદને કારણે ઓક્સફર્ડ શહેર છોડીને બહાર નિકળેલા કેટલાક બુદ્ધિજીવીઓના સંગઠન દ્વારા આ વિશ્વવિદ્યાલયનો પાયો નાખવામાં આવ્યો હતો. ઑક્સફર્ડ અને કેમ્બ્રિજ વિશ્વવિદ્યાલયને સંયુક્ત રૂપમાં ઑક્સબ્રિજ કહેવામાં આવે છે. બ્રિટિશ સંસ્કૃતિ અને ઇતિહાસમાં વણાઇ ગયેલા આ બંન્ને વિશ્વવિદ્યાલયો વચ્ચે થતી પ્રતિદ્વંદિતાનો એક લાંબો ઇતિહાસ છે.
અકાદમીની રીતે જોતાં ક્રેબ્રિજ વિશ્વવિદ્યાલયની ગણના દુનિયાના પાંચ સર્વશ્રેષ્ઠ વિશ્વવિદ્યાલયોમાં કરવામાં આવે છે. વર્ષ ૨૦૦૯ સુધીમાં અભ્યાસ કરી ગયેલા આ વિશ્વવિદ્યાલયના છાત્રોમાં ૮૫ નોબલ પુરસ્કાર વિજેતાઓ શામેલ છે.
