ગુજરાત અને ભારતમાં સ્થાન
આદિત્યાણા એ ભારત દેશના પશ્ચિમ ભાગમાં આવેલા ગુજરાત રાજ્યમાં આવેલા સૌરાષ્ટ્ર વિસ્તારમાં આવેલા પોરબંદર જિલ્લામાં આવેલા રાણાવાવ તાલુકામાં આવેલું એક નગર છે. આદિત્યાણા નગરના લોકોનો મુખ્ય વ્યવસાય ખેતી, ખેતમજૂરી, ચૂના પથ્થર, સિમેન્ટ ઉદ્યોગ તેમ જ પશુપાલન છે. આ નગરમાં મુખ્યત્વે ઘઉં, બાજરી, કપાસ, દિવેલા, રજકો તેમ જ અન્ય શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ત થયેલી છે. આ નગર બરડા ટેકરીઓ નજીક આવેલું છે.
આદિત્યાણા નગરની સ્થાપના ઇ.સ. ૧૭૪૮માં થઇ હતી.
નગરની પૂર્વ દિશાએ ટેકરી પર જાંબુવનની ગુફાના નામથી જાણીતી ગુફા આવેલી છે.જાંબુવન એ ભારતીય મહાકાવ્યોનું એક પાત્ર છે, જેમની પુત્રી જાંબુવતીના લગ્ન કૃષ્ણ સાથે થયા હતા.
૧૮૩૯માં ગામની ઉત્તર-પૂર્વ દિશામાં ટેકરીઓમાં ક્વારીની સ્થાપના થઇ હતી. આ પથ્થરો મોટાભાગે મુંબઈ અને અન્ય સ્થળોએ મોકલવામાં આવે છે, જેને પોરબંદર પથ્થર કહે છે. આ ચૂનાના, પીળાશ પડતા રંગના પથ્થરો છે. સ્થાનિક ભાષામાં તેને માખણિયો પથ્થર કહે છે. એવું કહેવાય છે કે આ પથ્થરોથી બનાવેલી દિવાલ વરસાદની ઋતુમાં પણ મજબૂત રહે છે, તેમજ પથ્થરો એકબીજાથી ચોંટીને મજબૂત થઇ જાય છે.
અહીં નજીકમાં સિમેન્ટનું કારખાનું આવેલું છે.
૨૦૦૧ની વસતી ગણતરી, આદિત્યાણાની વસતી ૧૭,૨૩૭ વ્યક્તિઓની હતી.
 આ લેખ Gazetteer of the Bombay Presidency: Kathiawar. VIII. Printed at the Government Central Press, Bombay. ૧૮૮૪. pp. ૩૫૫. Check date values in: |year= માંથી હવે પબ્લિક ડોમેઇનમાં રહેલું લખાણ ધરાવે છે.
