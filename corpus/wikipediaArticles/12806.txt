જીએમઈઆરએસ મેડીકલ કોલેજ, સોલા ભારત દેશના પશ્ચિમ ભાગમાં આવેલ ગુજરાત રાજ્યના મધ્ય ભાગમાં આવેલ અમદાવાદ શહેરના સોલા વિસ્તાર ખાતે આવેલ દાક્તરી અભ્યાસ માટેની કોલેજ છે. મેડિકલ કાઉન્સિલ ઓફ ઈન્ડિયા માન્ય આ સંસ્થા ખાતે સ્નાતક તેમ જ અનુસ્નાતક કક્ષાના દાક્તરી અભ્યાસક્રમો ચાલે છે. આ કોલેજ સરખેજ-ગાંધીનગર હાઇવે પર સોલા સિવિલ હોસ્પિટલ પરિસરમાં આવેલ છે.
આ કોલેજ ગુજરાત મેડીકલ એજ્યુકેશન એન્ડ રીસર્ચ સોસાયટીના ઉપક્રમે વર્ષ ૨૦૦૯ના સમયમાં આરોગ્ય મંત્રીના હસ્તે ખુલ્લી મૂકવામાં આવી હતી. અહીં દર વર્ષે ૧૫૦ વિદ્યાર્થીઓને એમ.બી.બી.એસ.ના અભ્યાસક્રમમાં પ્રવેશ આપવામાં આવે છે.
