હિંદુસ્તાન એંટીબાયોટિક્સ લિમિટેડ એ એક રસાયણિક ઉદ્યોગ પૈકીનો એક એકમ છે, જે ભારત દેશના પશ્ચિમ ભાગમાં આવેલા મહારાષ્ટ્ર રાજ્યમાં આવેલા પિંપરી ખાતે આવેલ છે. આ એકમની સ્થાપના ૧0મી માર્ચ, ૧૯૫૪ના રોજ કરવામાં આવી હતી. આ ઓદ્યોગિક એકમ ખાતે પેનેસિલિન, સ્ટ્રેપ્ટોમાયસિન, જેન્ટામાયસિન, એમોક્સીસીલિન જેવાં એન્ટિબાયોટિક્સનું ઉત્પાદન કરવામાં આવે છે. ૨૦૦૮ના વર્ષથી અહીં દવાનાં નવાં ઉત્પાદનો કરવામાં આવી રહ્યાં છે, જેમ કે હાલપેન, હાલ્ટેક્સ, હેક્સપાન . એઈડઝ માટેની દવાઓ પણ અહીં સપ્ટેમ્બર ૨૦૦૯થી ઉત્પાદન કરવાની યોજના ઘડવામાં આવી છે.
આ એકમ પબ્લિક લિમિટેડ છે અને એમાં ૧૫૦૦ જેટલા કર્મચારીઓ કામગીરી બજાવે છે. આ એકમનો નારો આ મુજબ છે; "Cure for millions, Care for all"
