ગુજરાત અને ભારતમાં સ્થાન
ચાંદોદ, જે ચાણોદ તરીકે પણ ઓળખાય છે. આ ગામ ભારત દેશના પશ્ચિમ ભાગમાં આવેલા ગુજરાત રાજ્યના વડોદરા જિલ્લાના ડભોઇ તાલુકામાં આવેલું એક ગામ છે. અંહી ઓરસંગ નદી અને નર્મદા નદીનો સંગમ થતો હોવાને કારણે આ ગામ સંગમતીર્થ તરીકે તેમજ પિતૃ શ્રાદ્ધ માટે ખૂબ જ ધાર્મિક મહત્વ ધરાવે છે. અહીં નદીઓ પર અનેક જગ્યા પર પાકાં પગથિયાંવાળા ઘાટ બાંધવામાં આવેલા છે. એક ઘાટ પરથી બીજા ઘાટ પર જવા તેમ જ સંગમસ્થળે પંહોચવા માટે હોડીઓ ઉપલબ્ધ હોય છે. 
ચાંદોદ ગામના લોકોનો મુખ્ય વ્યવસાય કર્મકાંડ, નૌકાચાલન, ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, બાજરી, તુવર તેમ જ શાકભાજીના પાકની ખેતી કરવામાં આવે છે. આ ઉપરાંત કેટલાક લોકો પિયતની સગવડ મેળવી શેરડી, કેળાં, ડાંગર વગેરેની ખેતી પણ કરે છે. આ ગામમાં માધ્યમિક શાળા, પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે. ચાંદોદ ખાતે ડભોઇથી નેરોગેજ રેલગાડી ગાયકવાડી રાજના સમયથી ચાલે છે.
