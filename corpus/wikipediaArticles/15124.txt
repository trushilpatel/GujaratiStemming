અહીં ભારત દેશના જમ્મુ અને કાશ્મીર રાજ્યના વડાપ્રધાન કે મુખ્ય મંત્રી તરીકેનો હોદ્દો સંભાળનાર વ્યક્તીઓની યાદી અપાયેલી છે. ભારતના બંધારણ અનુસાર મળેલા ખાસ દરજ્જાને કારણે, ૧૯૬૫ સુધી આ રાજ્ય પોતાના "વડાપ્રધાન" અને "પ્રમુખ" ની પસંદગી કરી શકતું હતું. જો કે, ૧૯૬૫માં, રાજ્યના બંધારણમાં સુધારો કરાયો અને "વડાપ્રધાન" તથા "પ્રમુખ"ના હોદ્દાઓનું નામકરણ અનુક્રમે "મુખ્ય મંત્રી" અને "રાજ્યપાલ" કરાયું. આ ફેરફાર ૩૦ માર્ચ ૧૯૬૫થી અમલમાં આવ્યો જ્યારે રાજ્યનાં સત્તાધારી વડાપ્રધાન ગુલામ મોહમ્મદ સાદિક રાજ્યના પ્રથમ મુખ્ય મંત્રી બન્યા.
