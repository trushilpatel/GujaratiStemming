દૂધરાજ 
આ સુંદરપક્ષીને તરવરીયો, સુલતાન બુલબુલ, શાહ બુલબુલ ના નામે પણ ઓળખવામાં આવે છે.માખીમાર કુટુંબમા આ પક્ષી લંબાઇમાં સૌથી મોટું છે.
નરનું કદ બુલબુલને મળતું પણ દેખાય છે બુલબુલથી નાનો. તેની પૂંછડીમાં બે લાંબા પીંછા હોય છે, જેની લંબાઇ ૧૨" થી ૧૫" હોય છે. પૂખ્ત દૂધરાજનો રંગ સફેદ અને માથું ભુરૂં કાળું ચળકતું હોય છે. આંખો ઘેરી કથ્થાઇ, ચાંચ અને આંખ ફરતે આછોભૂરો અને પગ ભૂરાશા પડતા હોય છે.માદા અને નાની ઊંમરના નરને પીઠ ઉપર પેસ્ટનટ રંગ અને રાખોડી ધોળું પેટાળ હોય છે. ત્રણ વરસનો નર સફેદ થવા લાગે છે, માત્ર તેનું માથું ચળકતું ભુરૂં રહે છે. નરને બે વરસની ઉંમરે પૂંછડીના લાંબા બે પીંછા નિકળે છે, માદાને પૂંછડીમાં લાંબા પીંછા હોતા નથી.
આ પક્ષી ઘાટી વનરાજી, કાંટ, ઘટાદાર વૃક્ષો,આંબાવાડિયા અને મોટા બાગ બગીચામાં જોવા મળે છે. તે માનવ વસાહત પાસે આવવામાં જરાપણ ડરતૂં નથી. તે ઝાડપર નાના કપ જેવા માળામાં ત્રણ થી ચાર ઇંડા મૂકે છે.
મુખ્ય ખોરાક ઉડતી જીવાત,પતંગીયા વિગેરે છે.
યુવા નર
માળામાં માદા
પૂખ્ત નર
પૂખ્ત નર
માદા
માળામાં માદા
માળામાં નર
