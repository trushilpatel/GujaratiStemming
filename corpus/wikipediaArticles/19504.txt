હોવાર્ડ ગોબિઓફ એ કોમ્પ્યુટર વિજ્ઞાની અને નૃત્યકાર હતા. તેઓ 'મેગ્ના કુમ લાઉડે' વડે કોમ્પ્યુટર અને ગણિતશાસ્ત્રની બેવડી ઉપાધિઓ મેળવીને મેરિલેન્ડ યુનિવર્સિટીમાંથી અનુસ્નાતક થયા હતા અને ત્યારબાદ કાર્નેગી મેલાન યુનિવર્સિટીમાંથી પી.એચડી. મેળવી હતી. તેઓ ૩૬ વર્ષની નાની વયે રક્ત કેન્સર ના કારણે અચાનક મૃત્યુ પામ્યા હતા.
ગોબિઓફ એ ગૂગલની ફાઇલ સિસ્ટમના રચિયતાઓમાંના એક હતા, જે ગૂગલ દ્વારા વપરાતી તેમજ ગૂગલની પોતાની કોમ્યુટર ફાઇલ સિસ્ટમ છે. ગોબિઓફે "ગૂગલ ફાઇલ સિસ્ટમ,", વિશેનાં સંશોધન કાર્યમાં તેની રચના, કાર્યક્ષમતા અને તેના ખરા ઉપયોગ વિશેની માહિતી આપેલી છે.
હોવાર્ડ ગોબિઓફે ૨૦૦૭માં પોતાનાં મૃત્યુ પહેલાં ગોબિઓફ ફાઉન્ડેશનની રચના કરી હતી. તેનો ઉદ્દેશ “દુનિયાને વધુ સારી બનાવવાનો છે.” આ ફાઉન્ડેશન શિક્ષણ, કળા, અને માનવ હક્ક માટે અનુદાન આપે છે.
