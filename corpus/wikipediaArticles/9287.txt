મેનમ વન્યજીવન અભયારણ્ય English: Maenama Wildlife Sanctuary ભારત દેશના સિક્કિમ રાજ્યના દક્ષિણ સિક્કિમ જિલ્લા ખાતે આવેલ એક રક્ષિત જંગલ વિસ્તાર છે. આ જંગલ વિસ્તાર આશરે 35 square kilometres જેટલું ક્ષેત્રફળ ધરાવે છે. મેનમ-લાનો શાબ્દિક અર્થ "ઔષધોની ખાણ" એવો થાય છે અને આ વન્યજીવન અભયારણ્ય ઔષધીય મૂલ્ય ધરાવતી ઘણી વનસ્પતિઓથી સમૃદ્ધ છે. વર્ષ ૧૯૮૭માં આ અભયારણ્યની સ્થાપના કરી તેને રક્ષિત કરવામાં આવ્યું હતું. મેનમ વન્યજીવન અભયારણ્ય રાજ્યની રાજધાની ગંગટોકથી દક્ષિણ દિશામાં 65 kilometres જેટલા અંતરે આવેલું એક લોકપ્રિય પ્રવાસન સ્થળ છે.
ભારત દેશમાં પ્રથમવાર જ વન્યજીવન આકાશીય વિહારમાર્ગ મેનમ વન્યજીવન અભયારણ્ય ખાતે બાંધવામાં આવશે. સિક્કિમ રાજ્ય સરકાર દ્વારા સૂચિત બાંધકામ યોજના મુજબ 22 kilometres જેટલા લાંબા રોપ-વેનું નિર્માણ કરી તેના પરથી મેનમ વન્યજીવન અભયારણ્ય માટે એક આકાશીય વિહાર થઈ શકશે, જે ભાલેધુંગા ટેકરીની ધાર પર બાંધવામાં આવશે. આ રોપ વે સાથે વરસાદી છત અને જાહેર સગવડતાઓ ઉપલબ્ધ કરવામાં આવશે. પર્યાવરણ મંત્રાલય દ્વારા પણ આ દરખાસ્ત મંજૂર કરવામાં આવી છે, જેનો ૫ અબજ રૂપિયા ખર્ચ થશે.
