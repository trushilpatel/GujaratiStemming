શેમ્પેન એ પરપોટાં ધરાવતો આલ્કોહોલીક પીણું છે, જેનું નામ અનેક વિનેયાર્ડ ધરાવતા ફ્રાન્સના શેમ્પેન વિસ્તાર પરથી પડ્યું છે. ઘણાં લોકો અન્ય દારૂ જે પરપોટાં ધરાવે છે, તેને શેમ્પેન કહે છે, પરંતુ વ્યાપારી કાયદા મુજબ ફ્રાન્સના શેમ્પેન વિસ્તારમાંથી આવતા શેમ્પેનને જ શેમ્પેન કહી શકાય છે.
શેમ્પેન અમુક પ્રકારની દ્રાક્ષમાંથી જ બનાવવો જોઇએ. તે સફેદ ચાર્ડોની દ્રાક્ષ, અથવા લાલ પિનોટ નોઇર અથવા પિનોટ મેઉનિર દ્રાક્ષમાંથી બનાવી શકાય છે. જો લાલ દ્રાક્ષ ઉપયોગમાં લેવાય તો અમુક શેમ્પેન સફેદ અથવા કેટલીક વખત ગુલાબી ઝાંય ધરાવે છે.
શેમ્પેનમાં રહેલી ખાંડના પ્રમાણ મુજબ તેના અલગ-અલગ નામો છે. નીચે આપેલ નામો ચઢતા ક્રમમાં ખાંડ ધરાવતા શેમ્પેનનાં નામ છે:
બ્રુટ સૌથી સામાન્ય પ્રકારનો શેમ્પેન છે.
શેમ્પેન દરેક પ્રકારનાં પરપોટાં વાળાં દારૂની જેમ કાર્બનોટેડ છે. ઘણાં બધાં પરપોટાંના કારણે શેમ્પેન ઘણી વખત બબલી કહેવામાં આવે છે. 
શેમ્પેન તેનું બૂચ ઉપર આવે તે રીતે ખોલવામાં આવે છે અને શેમ્પેન પરપોટાંના સ્વરૂપમાં વહીને બહાર આવે છે. સામાન્ય રીતે આમ કોઇ ઉજવણી દરમિયાન કરવામાં આવે છે. આમ કરવા માટે શેમ્પેનની બાટલી થોડી હલાવી દેવામાં આવે છે. આમ કરતાં પહેલાં ધ્યાન રાખવું જરૂરી છે.
શેમ્પેનને શેમ્પેન ફ્લૂટ માં પીરસવામાં આવે છે. આ આકાર શેમ્પેનનાં પરપોટાંઓને લાંબો સમય ટકાવી રાખવામાં મદદરૂપ થાય છે.
શેમ્પેન હંમેશા ઠંડો જ પીરસવામાં આવે છે. સૌથી યોગ્ય તાપમાન ૭ થી ૯ સે. છે. સામાન્ય રીતે શેમ્પેનની બાટલીને ખોલતાં પહેલાં અને ખોલ્યાં પછી બરફ ભરેલાં પાત્રમાં રાખવામાં આવે છે.
