ટીના મુનિમ એક જાણીતી ભારતીય બોલિવુડની અભિનેત્રી છે, જે સિત્તેર અને એંસીના દાયકામાં પોતાના અભિનય વડે સફળતા મેળવી ચુકી છે. 
તેમનો જન્મ ભારત દેશની આર્થિક રાજધાની તથા મહારાષ્ટ્ર રાજ્યની રાજધાનીના શહેર મુંબઈ ખાતે અગિયારમી ફેબ્રુઆરી, ૧૯૫૭ના દિવસે થયો હતો. તેણી હાલમાં ટીના અંબાણી તરીકે ઓળખાય છે તેમજ ઘણાં સેવા સંગઠનો અને સખાવતી સંસ્થાઓ સાથે મહત્વપૂર્ણ હોદ્દાઓ દ્વારા સંકળાયેલા છે. તેણીએ પ્રખ્યાત ઉદ્યોગપતિ અનિલ અંબાણી સાથે લગ્ન કર્યા છે અને તેમને અણમોલ તથા આશુંલ નામના બે દીકરા છે.
