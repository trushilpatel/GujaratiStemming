ગુજરાત અને ભારતમાં સ્થાન
સાંગણપુર ભારત દેશના પશ્ચિમ ભાગમાં આવેલા ગુજરાત રાજ્યના ઉત્તર ભાગમાં આવેલા મહેસાણા જિલ્લાના મહેસાણા તાલુકામાં આવેલું એક ગામ છે. જે મહેસાણા થી ૧૨ કી.મી. દૂર આવેલ છે.
આ ગામ લગભગ ૩૦૫૪ વ્યક્તિઓની વસ્તી ધરાવે છે. આ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ઉપરાંત ઘણા લોકો સરકારી, અર્ધસરકારી અથવા ખાનગી સંસ્થાઓમાં નોકરી પણ કરે છે. ગામના થોડા લોકો નાનામોટા વેપાર-ધંધા સાથે પણ જોડાયેલા છે. આ ગામમાં મુખ્યત્વે ઘઉં, બાજરી, કપાસ, એરંડા, રાયડો, રાઇ, જુવાર, તમાકુ, તલ, ક્ઠોળ તેમ જ અન્ય શાકભાજીના પાકની ખેતી કરવામાં આવે છે.
આ ગામમાં પ્રાથમિક શાળા, પંચાયતઘર, આંગણવાડી, સહકરી મંડળી તેમ જ દૂધની ડેરી જેવી સવલતો પ્રાપ્ય થયેલી છે.
દર વર્ષે ગામમાં પરંપરાગત રીતે મેળો ભરાય છે અને શ્રાવણ માસની ચૌદશે ગામમાં ઉજાણી થાય છે.
