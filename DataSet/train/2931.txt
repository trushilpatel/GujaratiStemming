ન્યાયમુર્તિ રંજન ગોગોઈ એ ભારતીય સર્વોચ્ચ ન્યાયાલયના એક ન્યાયધીશ છે. પહેલાં, તેઓ પંજાબ અને હરિયાણા વડી અદાલતના મુખ્ય ન્યાયધીશ હતા. તેમના પિતા કેશબ ચંદ્ર ગોગોઈ એ ભારતીય રાષ્ટ્રીય કોંગ્રેસ પક્ષ તરફથી આસામ રાજ્યના મુખ્યમંત્રી રહી ચુક્યા છે.
રંજને પોતાની વકિલાતની શરુઆત ૧૯૭૮માં ગુવાહાટી ઉચ્ચ ન્યાયાલયથી શરુ કરી હતી, ત્યારબાદ તેઓ ૨૦૦૧માં ત્યાંજ ન્યાયધીશ બન્યા. ૨૦૧૦માં તેમની પંજાબ અને હરિયાણા ઉચ્ચ ન્યાયાલયમાં બદલી કરવામાં આવી અને ૨૦૧૧માં તેઓ પંજાબ અને હરિયાણા ઉચ્ચ ન્યાયાલયના મુખ્ય ન્યાયધીશ બન્યા. ૨૦૧૨માં તેમને સર્વોચ્ચ ન્યાયાલયમાં ન્યાયધીશ બનાવાયા.
