કૃષ્ણા નદી ના નામનો અર્થ 'શ્યામા' અથવા કાળો રંગ ધરાવતી એવો થાય છે. આ નદીને 'કૃષ્ણવેણી'ના નામે પણ ઓળખવામાં આવે છે. ભારત દેશની લાંબી નદીઓમાંની એક એવી, કૃષ્ણા નદીની લંબાઇ આશરે ૧૩૦૦ કિલોમીટર જેટલી છે. કૃષ્ણા નદી સહ્યાદ્રિ પર્વતમાળામાં આવેલા મહાબળેશ્વર, મહારાષ્ટ્ર રાજ્ય ખાતેથી નીકળી, હમસલાદિવી, આંધ્ર પ્રદેશ રાજ્ય ખાતે બંગાળના અખાતમાં ભળી જાય છે. આમ, આ નદી પશ્ચિમથી પૂર્વ તરફ વહે છે. આ નદી કર્ણાટક રાજ્યમાંથી પણ પસાર થાય છે.


