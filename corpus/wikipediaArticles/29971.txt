મેદુવડાં એક દક્ષિણ ભારતની વાનગી છે. હવે તે સમગ્ર ભારતમાં પ્રચલિત છે. આ વાનગી અડદની દાળમાંથી બને છે અને તે તળેલી વાનગી છે, તેથી તે પચવામાં ભારે છે. આ વડા ગોળ હોય છે અને તેમાં વચ્ચે કાણું હોય છે, વચ્ચે કાણું હોવાથી વડાની સપાટીનું ક્ષેત્રફળ વધી જાય છે. આને લીધે વડાં મોટા હોવા છતાં અંદર સુધી બરાબર સીજી જાય છે, સ્વાદિષ્ટ એવા કરકરા ભાગમાં પણ વધારો થાય છે અને વડાંનો દેખાવ પણ સુંદર થાય છે.
