ભારત દેશના બોમ્બે રાજ્યની વિધાનસભાની ચૂંટણી ૨૬ માર્ચ, ૧૯૫૨ના દિવસે યોજાઇ હતી. આ ચૂંટણીમાં ૧૨૩૯ ઉમેદવારો વચ્ચે ૨૬૦ વિધાનસભાની બેઠકો માટે ચૂંટણી થઈ હતી, જેમાં ૧ મતવિસ્તાર માટે ત્રણ-સભ્ય, ૪૭ મતવિસ્તાર દીઠ બે-સભ્ય અને ૨૧૨ મતવિસ્તાર દીઠ એક સભ્ય માટે ચૂંટણી થઈ હતી.

૧ નવેમ્બર ૧૯૫૬ના દિવસે રાજ્ય પુનર્રચના એક્ટ, ૧૯૫૬ મુજબ, બોમ્બે સ્ટેટમાં સૌરાષ્ટ્ર રાજ્ય અને કચ્છ રાજ્ય, મધ્ય પ્રદેશ રાજ્યના મરાઠી બોલતા જિલ્લાઓ ધરાવતું નાગપુર ડિવિઝન અને મરાઠી બોલતા હૈદરાબાદમાંથી મરાઠાવાડા પ્રદેશનો ઉમેરો કરવામાં આવ્યો હતો. આ ઉપરાંત બોમ્બે સ્ટેટના દક્ષિણ તરફના કન્નડ ભાષા-બોલતા જિલ્લાઓ ધારવાડ, બીજાપુર, ઉત્તર કનરા અને બેલગામ ને મૈસુર સ્ટેટમાં વિલિન કરવામાં આવ્યા હતા, જ્યારે બનાસકાંઠા જિલ્લાના આબુ રોડ તાલુકાને રાજસ્થાનમાં તબદિલ કરવામાં આવ્યો હતો. તેથી આ રાજ્યમાં ૩૧૫ વિધાનસભ્ય થી વધારીને ૩૯૬ વિધાનસભ્યો માટે વર્ષ ૧૯૫૭ની ચૂંટણી કરવામાં આવી હતી.
