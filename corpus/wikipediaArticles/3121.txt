ગુજરાત અને ભારતમાં સ્થાન
સાવરકુંડલા ભારત દેશના ગુજરાત રાજ્યના સૌરાષ્ટ્ર પ્રદેશના અમરેલી જિલ્લાના સાવરકુંડલા તાલુકાનું વહીવટી મથક છે. પૌરાણિક વિગતો મુજબ સાવર અને કુંડલા બંને ગામો અલગ હતા જ્યારે વચ્ચે નાવલી નદી વહેતી હતી. સાવરકુંડલા આઝાદી પહેલા ભાવનગર રાજ્યનું એક શહેર હતું. સાવરકુંડલા કાંટા ઉદ્યોગ અને અહીંના વણકરો દ્વારા વણવામાં આવતા ઊનના ધાબળા અને ધાબળીના કારણે તેમજ દિવાળીની રાત્રે દેશી પ્રકારના ફટાકડા ઇંગોરિયાની રમત માટે જાણીતું છે.
