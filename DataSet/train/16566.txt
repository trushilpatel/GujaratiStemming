માળનાથ ડુંગરમાળા એ ભાવનગર જિલ્લામાં આવેલી એક મોટી ડુંગરમાળાનું નામ છે.
આ ડુંગરમાળા પુર્વ-પશ્ચિમમાં ભંડારીયાથી લઇને પાલીતાણા સુધી અને ઉત્તર-દક્ષિણમાં સિહોરથી લઇને તળાજા સુધીમાં મોટેભાગે સળંગ તેમજ કેટલેક ઠેકાણે ત્રૃટક-ત્રૃટક પથરાયેલી છે. આ ડુંગરમાળા પર પવનચક્કીઓ દ્વારા વિદ્યુત ઉત્પન્ન કરવાનું કામ ચાલું છે. આ ડુંગરમાળાના ઘણા ખરા વિસ્તારો જંગલ ખાતાના હાથ નીચે ઘાસની રક્ષિત વિડી તરીકે રખાયેલ છે. ચોમાસા પછી આ ડુંગરમાળા પર જ્યારે ૨ થી ૩ ફુટ ઉચાઇનું ઘાસ છવાઇ જાય છે ત્યારે અહીંયા અત્યંત રમણીય દૃષ્યો સર્જાય છે. આ ડુંગરમાળામાં જ આવેલું માળનાથ મહાદેવનું મંદિર ખુબ પ્રસિદ્ધ છે. એ ઉપરાંત આ જ ડુંગરમાળામાં વિરા-કોબા તેમજ ધાવડી માતાની જગ્યાઓ પણ ઘણું પ્રાકૃતિક સૌંદર્ય ધરાવે છે. ભંડારીયા ગામથી માળનાથ મહાદેવ જવાના પગરસ્તા પર વચ્ચે આવતી વન ખાતાની વિડિ પાસે એક ઐતિહાસિક વાવ આ ડુંગરમાળામાં આવેલ છે. ભાવનગર તાલુકામાં થઇને ઘણા બધા ફાંટાઓમાં વહેતી માલેશ્રી નદીનું ઉત્પત્તિસ્થાન પણ માળનાથની ડુંગરમાળા છે.
