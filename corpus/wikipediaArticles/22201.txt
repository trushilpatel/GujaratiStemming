પારસી જિમખાના મેદાન ભારત દેશના મહારાષ્ટ્ર રાજ્યના મુખ્ય શહેર મુંબઈ ખાતે આવેલ એક બહુહેતુક ક્લબ મેદાન છે. આ મેદાન ખાતે મુખ્યત્વે ફૂટબોલ, ક્રિકેટ અને અન્ય રમતોની વિવિધ સ્પર્ધાઓનું આયોજન કરવામાં આવે છે
આ મેદાનની સ્થાપના પારસી ક્રિકેટરો દ્વારા કરવામાં આવી હતી, જિમખાના મેદાનનો ઉપયોગ કરીને પારસી ક્રિકેટ ટીમ બોમ્બે ક્વોડ્રાંગ્યુલર અને તેની અનુગામી બોમ્બે પેન્ટાગ્યુલર ક્રિકેટ ટુર્નામેન્ટમાં ભાગ લેતી હતી. પારસી જિમખાનાની સ્થાપના વર્ષ ૧૮૮૪માં કરવામાં આવી હતી અને વર્ષ ૧૮૮૮માં ખુલ્લી મુકવામાં આવી હતી. વર્ષ ૨૦૧૦માં, પારસી જિમખાનાએ અન્ય સામુદાયિક સંગઠનો સાથે મળીને સમાજમાં ક્રિકેટની રમત માટે ફરી રસ વધે તેવી યોજનાની જાહેરાત કરી હતી. આ જિમખાના મેદાન અન્ય આયોજનો માટે પણ વાપરવામાં આવેલ છે, જેમ કે વર્ષ ૨૦૦૯માં વિશ્વની સૌથી સસ્તી કાર ટાટા નેનોનું રતન ટાટા દ્વારા અનાવરણ.
