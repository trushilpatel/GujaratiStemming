આઇટીસી લિમિટેડ BSE: 500875 ભારતના મહાનગર કલકત્તામાં વડું મથક ધરાવતું એક સાર્વજનિક સંગઠન છે. આ સંગઠનનો વાર્ષિક વેપાર 6 અબજ રૂપિયા છે જ્યારે બજારમાં મૂડીરોકાણ 22 અબજ રૂપિયા કરતા પણ વધારે છે. આ સંગઠનની પંજીકૃત કચેરી કલકત્તામાં છે. મૂળ બ્રિટનની ઇમ્પિરીયલ ટોબેકો નામના સંગઠનમાંથી ભારતમાં ઇમ્પિરીયલ ટોબેકો કંપનીની શરૂઆત કરવામાં આવી હતી, પણ 1970માં એને ઇન્ડિયન ટોબેકો કંપનીમાં અને પછી 1974માં આઇ.ટી.સી. લિમિટેડમાં તબદિલ કરવામાં આવી હતી. હાલનાં તબક્કે આ સંગઠન સંપૂર્ણપણે સ્વતંત્ર છે. 
આઇટીસી લિમિટેડમાં અત્યારે પ્રમુખ તરીકે યોગેશ ચંદર દેવેશ્વર કાર્યરત છે. ફોર્બસ 2000માં સ્થાન મેળવી શકેલા આ પ્રતિષ્ઠિત સંગઠનમાં અત્યારે ભારતના અલગઅલગ 60 કરતા વધારે સ્થળે 26,000 કરતા વધારે વ્યક્તિઓ કાર્યરત છે. 24 ઓગસ્ટ, 2010ના દિવસે આઇટીસી લિમિટેડે પોતાના કાર્યકાળના સો વર્ષ સફળતાપૂર્વક પુરા કર્યા છે.
આઇટીસીની હાજરી સિગારેટ્સ, હોટેલ્સ, પેપરબોર્ડ અને ખાસ પ્રકારના કાગળની બનાવટના ક્ષેત્રે, પેકેજિંગ, કૃષિ વેપાર, ડબ્બાબંધ ખાદ્યપદાર્થો અને મિઠાઇઓ, ઇન્ફોર્મેશન ટેકનોલોજી, બ્રાન્ડેડ વસ્ત્રો, વ્યક્તિગત વપરાશની વસ્તુઓ, સ્ટેશનરી, દિવાસળીઓ તથા અન્ય રોજબરોજની વસ્તુઓના વ્યવસાયમાં જોવા મળે છે એક તરફ આઇટીસી સિગારેટ્સ, હોટેલ્સ, પેપરબોર્ડ, પેકેજિંગ અને કૃષિ વિકાસ જેવા ક્ષેત્રોમાં વ્યવસાયમાં એકહથ્થું શાસન ધરાવે છે તો બીજી તરફ ડબ્બાબંધ ખાદ્યપદાર્થો અને મિઠાઇઓ, બ્રાન્ડેડ વસ્ત્રો, વ્યક્તિગત વપરાશ માટેના પ્રસાધનો તેમજ સ્ટેશનરી જેવા વ્યવસાયોનો શરૂઆતના તબક્કામાં પણ ઝડપભેર વિકાસ થઈ રહ્યો છે.
આઇટીસીની વિકાસની ગાથાને એની કામ કરવાની યોગ્ય શૈલી પ્રેરણારૂપ બનાવે છે કારણ કે આટલી બધી વિવિધતા અને આટલું વિશાળ કદ ધરાવતી આઇટીસી વિશ્વની એકમાત્ર એવી કંપની છે વાતાવરણમાં 'કાર્બનનું અને પાણીમાં અન્ય પ્રકારનું પ્રદુષણ નથી ફેલાવતી' અને 'ઘન કચરાનો રિસાયકલિંગથી યોગ્ય નિકાલ કરીને પર્યાવરણની પુરતી કાળજી રાખે છે.' આઇટીસીના ઉદ્યોગને કારણે 50 લાખ કરતા વધારે વ્યક્તિઓને જેમાંથી મોટાભાગની વ્યક્તિઓ ભારતના ગ્રામ્ય વિસ્તારની છે, રોજીરોટી કમાવાની તક મળી છે.
ઢાંચો:Mergefromઘરવપરાશની વસ્તુઓ ના ક્ષેત્રે આઇટીસીની મજબુત હાજરી છેઃ
અન્ય વ્યવસાયોઃ
આઇટીસીનો કૃષિ વ્યવસાય કૃષિ ઉત્પાદનોની નિકાસ કરતો બીજા નંબરનો નિકાસકર્તા વ્યવસાય છે. ભારતનું સૌથી મોટા વિદેશી હુંડીયામણ રળનારી કંપનીઓમાંની એક આઇટીસી છે. સંગઠને એના 'ઇ-ચોપાલ' જેવા પ્રયાસો દ્વારા ભારતીય ખેડૂતોને ઇન્ટરનેટના માધ્યમથી તેમની ખેતીની આવક વધારવાનો અને વધારે સ્પર્ધાત્મક યુગમાં વધારે સક્ષમ બનવાનો રસ્તો બતાવ્યો છે. આઇટીસીનો આ સરાહનીય પ્રયોગ હાવર્ડ બિઝનેસ સ્કૂલ જેવી પ્રતિષ્ઠિત સ્કૂલમાં અભ્યાસનો મુદ્દો બની ગયો છે. આશા છે કે આ પ્રયોગને કારણે આઇટીસી માટે એક વિશાળ ગ્રામ્ય વિતરણ વ્યવસ્થા ઉભી થશે જેના કારણે સંગઠન વધારેને વધારે ગ્રામ્ય વિસ્તારો સુધી પહોંચી શકશે.
આ પ્રયાસ અંતર્ગત કંપનીએ ખેતી કરતા ગ્રામ્ય વિસ્તારમાં ઇન્ટરનેટ જોડાણ સાથેના કોમ્પ્યૂટર લગાવ્યા છે અને આ વિસ્તારમાં ચોપાલ તરીકે ઓળખાતું હળવા મળવાનું સ્થળ ઇ-ચોપાલ બનીને માહિતીના આદાન પ્રદાન માટેનું ઇ-કોમર્સનું કેન્દ્ર બની જાય છે. સંગઠને આ પ્રયાસની શરૂઆત સોયા, તમાકુ, ઘઉં, ચિંરાટ અને અન્ય ઉત્પાદનની ખરીદ પ્રક્રિયાને વધારે સરળ બનાવવા માટે કરી હતી, પણ આ માધ્યમને કારણે સંગઠન માટે વધારે નફાકારક વિતરણ અને ઉત્પાદન ડિઝાઇનનો રસ્તો પણ તૈયાર થઈ ગયો. ઇ-કોમર્સ જેવા માધ્યમને કારણે ગ્રામ્ય ભારતની જરૂરિયાતો પર ધ્યાન આપી શકાય એ માટે ઓછા ખર્ચે એક ખાસ પ્રકારની વ્યવસ્થા ઉભી થઈ ગઈ. આઇટીસીની ઇ-ચોપાલ વ્યવસ્થાને કારણે ગ્રામ્ય વિસ્તારને એક પ્રકારની એકલવાયી બીબાંઢાળ વ્યવસ્થામાંથી મુક્તિ મળી અને સાથેસાથે ખેડૂતો માટે એક પારદર્શક વ્યવસ્થા ઊભી થઈ જેના કારણ તેમના ઉત્પાદનની ગુણવત્તા સુધરી અને આવકમાં વધારો થયો.
આઇટીસી ઇ-ચોપાલે રચનાત્મક રીતે માહિતી ટેકનોલોજીનો ઉપયોગ અત્યાર સુધી પરંપરાગત બજારોમાં ખરીદ અને વેચાણ કરતા ભારતના નાના અને ગરીબ ખેડૂતો માટે અલાયદી વૈશ્વિક બજારના સર્જન માટે કર્યો.
જુલાઈ, 2010 સુધી 10 રાજ્યોમાં ફેલાયેલા 6500 જેટલા ઇ-ચોપાલના માધ્યમથી આઇટીસી 40,000 જેટલા ગ્રામ્ય વિસ્તારોના 40 લાખ જેટલા ખેડૂતો સુધી પહોંચી શકી હતી. આ સિવાય નિઃશુલ્ક ઇન્ટરનેટની સુવિધાને કારણે ભારતના ગ્રામ્ય વિસ્તારનું સમગ્ર વિશ્વ સાથેનું જોડાણ શક્ય બન્યું હતું.
હવે આઇટીસી ઇ-ચોપાલની ગણતરી સંશાધન વિકાસની શરૂઆત માટેની વિશ્વસનીય વિતરણ વ્યવસ્થા તરીકે થવા લાગી છે. બિન સરકારી સંગઠનો જેવી કેટલીક સંસ્થાઓની મદદ લઈને સ્વાસ્થ્ય સંભાળ, શિક્ષણ, પાણીના વ્યવસ્થાપન તથા પશુઓના આરોગ્યક્ષેત્રે પ્રાથમિક પ્રયોગો કરીને આ ઇ-ચોપાલની સક્ષમતાની ચકાસણી કરવામાં આવી છે. 
આઇટીસીએ શિક્ષણના ક્ષેત્રમાં પોતાનું યોગદાન આપવા માટે ક્લાસમેટ નોટબુક્સ નામની નોટબુક્સની શ્રેણીની શરૂઆત કરી છે અને આ પ્રત્યેક નોટબુકના વેચાણમાંથી એક રૂપિયા જેટલી રકમ ગરીબ બાળકોના શિક્ષણ પાછળ ખર્ચ કરવાની યોજના બનાવવામાં આવી છે. 
આ રીતે શિક્ષણના ક્ષેત્રમાં ક્લાસમેટ દ્વારા ક્લાસમેટ આઇડિયા ફોર ઇન્ડિયા ચેલેન્જ નામનો ખાસ કાર્યક્રમ તૈયાર કરાયો છે. આ કાર્યક્રમ કંપનીની શતાબ્દી શરૂઆતનો ભાગ બની રહેશે. દેશભરના યુવાનો પાસેથી દેશમાં ભારે પરિવર્તન લાવી શકવાની શક્યતા ધરાવતા નવતર વિચારો મંગાવવામાં આવશે. ક્લાસમેટ આઇડિયા ફોર ઇન્ડિયાચેલેન્જ નામના આ કાર્યક્રમની મદદથી આખા દેશના 30 શહેરોની 500 સ્કૂલો અને 200 કોલેજના માધ્યમથી 25 લાખ જેટલા વિદ્યાર્થીઓ સુધી પહોંચવાનું આયોજન છે.
આઈટીસીની મિડિયા એઓઆર જવાબદારી મેડિસન કોમ્યુનિકેશન દ્વારા સંભાળવામાં આવી રહી છે.
આઇટીસી 2007માં આઇટીસી ફોર્બસ ગ્લોબલ 2000ના રેન્કિંગમાં 1256માં સ્થાને હતી.
આઇટીસી ભારતની એકમાત્ર એફએમસીજી કંપની છે જે 2009ના ફોર્બસ ગ્લોબલ 2000ના રેન્કિંગમાં 987માં સ્થાને હતી.
ફોર્બસના વિશ્વની સૌથી પ્રતિષ્ઠિત કંપનીઓની યાદીમાં આઇટીસીનો સમાવેશ 95ક્રમાંકે પણ થયેલો છે.
As of 27 September 2012:
