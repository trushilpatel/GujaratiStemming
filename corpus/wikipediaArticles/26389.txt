ગુજરાત અને ભારતમાં સ્થાન
ધકવાડા ભારત દેશના પશ્ચિમ ભાગમાં આવેલા ગુજરાત રાજ્યના દક્ષિણ ભાગમાં આવેલા નવસારી જિલ્લામાં આવેલા કુલ ૫ તાલુકાઓ પૈકીના એક એવા ગણદેવી તાલુકાનું ગામ છે. ધકવાડા ગામમાં પ્રાથમિક શાળા, આંગણવાડી, દુધની ડેરી, પંચાયતઘર જેવી સગવડો ઉપલબ્ધ થયેલ છે. શેરડી, ડાંગર, ઘઉં તેમ જ અન્ય શાકભાજી આ ગામનાં મુખ્ય ખેત ઉત્પાદનો છે.
ધકવાડા ગામ બીલીમોરાથી ચિખલી જતા માર્ગ ઉપર આવેલા આંતલિયા ગામથી ઉત્તર દિશામાં આશરે ૨ કિલોમિટર અંતરે આવેલું છે.
આ ગામના લોકો મુખ્યત્વે ખેતી, ખેતમજૂરી તેમ જ પશુપાલનનો વ્યવસાય કરી પોતાનું ગુજરાન ચલાવે છે.
આ ગામની આસપાસ આંતલિયા, દેવસર, કેસલી, તલોદ જેવાં ગામો આવેલાં છે. ધકવાડા ગામના કરસનભાઈ પટેલ ગણદેવી મતવિસ્તારમાંથી ધારાસભ્ય તરીકે સતત ત્રણ વાર ચુંટાયા હતા તેમ જ ગુજરાત રાજ્યના મંત્રીમંડળમાં પણ આરોગ્ય મંત્રી તરીકેની જવાબદારી નિભાવી ચુક્યા છે.
