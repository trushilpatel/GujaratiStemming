રાહલા ધોધ  એક કાસ્કેડ અને પંચબાઉલ પ્રકારનો ધોધ છે, કે જે મનાલી થી રોહતાંગ ઘાટ જતા માર્ગ પર ૧૬ કિ. મી. ના અંતરે આવેલ છે. આ રાહલા ધોધ ભારત દેશના હિમાચલ પ્રદેશ રાજ્યમાં લેહ–મનાલી રાષ્ટ્રીય ધોરી માર્ગ પર આવેલ એક પ્રવાસી આકર્ષણ છે.
આ ધોધ બધી બાજુએથી ગાઢ જંગલો દ્વારા ઘેરાયેલ છે. આ ગાઢ જંગલમાં ભુર્જ અને દેવદારનાં વૃક્ષો સામાન્યપણે જોવા મળે છે. ધોધનીપૃષ્ઠભૂમિમાં બરફ આચ્છાદિત હિમાલય શિખરો જોઈ શકાય છે.
આ ધોધની મુલાકાત માટેનો શ્રેષ્ઠ સમય માર્ચ અને નવેમ્બર મહિના વચ્ચેનો છે.
આ એક શ્રેષ્ઠ પ્રવાસન સ્થળ હોવા ઉપરાંત આ સ્થળ પર પદઆરોહણ અને પર્વતારોહણને લગતી સેવાઓ પણ મળે છે.
આજ સુધીમાં આ સ્થળ ખાતે કોઈ અકસ્માતની ઘટનાઓ નોંધાયેલ નથી
