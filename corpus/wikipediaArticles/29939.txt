ગુજરાત અને ભારતમાં સ્થાન
વાંસકુઇ ભારત દેશના પશ્ચિમ ભાગમાં આવેલા ગુજરાત રાજ્યના સુરત જિલ્લાના મહુવા તાલુકાનું ગામ છે.
વાંસકુઇ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ડાંગર, શેરડી, કેરી તેમ જ શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, માધ્યમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે. 
આ ગામ બારડોલીથી અનાવલ જતા રાજ્ય ધોરી માર્ગ ઉપર આવેલું હોવાને કારણે વાહન વ્યવહારની સગવડ સરળતાથી ઉપલબ્ધ બને છે. અહીંથી નજીકનું રેલ્વે સ્ટેશન બારડોલી છે. આ ગામમાં મહુવા પ્રદેશ ખાંડ સહકારી મંડળીનું કારખાનું આવેલું હોવાને કારણે અહીં નાના પાયે બજાર વિકાસ પામેલ છે. વાંસકુઇ ગામમાં ખાસ કરીને આદિવાસી લોકો વસે છે.
