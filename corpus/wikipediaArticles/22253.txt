ભારત દેશમાં આઝાદી પછી પંદરમી માર્ચ, ૧૯૫૦ના રોજ આયોજન પંચની રચના કરવામાં આવી હતી. આ પંચના અધ્યક્ષ વડાપ્રધાન હોય છે. આ ઉપરાંત એના ઉપાધ્યક્ષ હોય છે. એમની સાથે અર્થશાસ્ત્ર, આંકડાશાસ્ત્ર, વ્યવસ્થાપન અને જાહેર વહીવટ જેવાં ક્ષેત્રોનાં નિષ્ણાંત સભ્યો તેમાં કામ કરે છે. 
આયોજન પંચ દેશના વિકાસ માટે દૂરલક્ષી યોજના, પંચવર્ષીય યોજના તેમજ વાર્ષિક યોજના એમ ત્રણ પ્રકારની યોજનાઓ તૈયાર કરે છે.
આ પંચ દ્વારા બાર જેટલી પંચવર્ષીય યોજનાઓ તૈયાર કરી અમલમાં મૂકવામાં આવેલ છે.
ઇ.સ. ૨૦૧૫થી 'આયોજન પંચ'નું સ્થાન 'નીતિ પંચ' દ્વારા લેવામાં આવ્યું છે.
