માલ્ટા ) યુરોપિય મહાદ્વીપમાં સ્થિત એક વિકસિત દેશ છે. એક દ્વીપ દેશ છે. આની રાજધાની વેલેટા ખાતે આવેલી છે. આ દેશની મુખ્ય અને રાજભાષાઓ છે માલ્ટાઈ ભાષા અને અંગ્રેજી. આ દેશનો મુખ્ય ટાપુ માલ્ટા છે તેમ જ બીજા એનાથી નાના ગોઝો અને કોમ્યુનો ટાપુઓ વડે આ નાનકડો દેશ બનેલો છે. આ સાથે અન્ય બે ટાપુઓ કોમિનોટ્ટો અને ફીલફીલા છે, પણ આ ખડકાળ ટાપુઓ પર માનવ વસ્તી નથી. ભૂમધ્ય સમુદ્રમાં યુરોપના સીસીલી ટાપુ અને આફ્રિકા ખંડમાં આવેલા ટ્યુનિશિયાની વચ્ચે આ ટાપુઓ આવેલા છે. જિબ્રાલ્ટર અને સુએઝ કેનાલ વચ્ચેના દરિયાઈ માર્ગની વચ્ચે અને બે ખંડ વચ્ચે આવેલ માલ્ટા દેશ નાનો હોવા છતાં વિશિષ્ટ લશ્કરી મહત્વ ધરાવે છે. અહીં બીજા વિશ્વયુદ્ધમાં ઈટાલી અને જર્મની તરફથી વારંવાર હુમલાઓ થયા હતા. અહીંની પ્રજા સુઘડ જીવનશૈલીવાળી છે. અહીં પથ્થરયુગનાં મંદિરોની જાળવણી કરવામાં આવી છે. નવપાષાણયુગ અને કાંસાયુગ ના માનવ અવશેષો, કુદરતી બંદર, ભવ્ય દેવળો, બગીચાઓ, બારે મહિના તડકો, સુંદર અખાતો ધરાવતો દરિયો માણવા પર્યટકો મોટી સંખ્યામાં આવે છે.

