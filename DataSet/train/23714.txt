ડોડાબેટ્ટા એ નીલગિરિ પર્વત માળાનો ૨,૬૩૭ મીટર ઊંચાઇ ધરાવતો સૌથી ઊંચો પર્વત છે. તેના શિખરની આજુબાજુ અભ્યારણ આવેલું છે. તે તમિલનાડુના નીલગિરિ જિલ્લામાં ઊટી-કોટાગિરી માર્ગ પર ઊટીથી ૯ કિમીના અંતરે આવેલો છે. શિખર સુધી માર્ગ હોવાને કારણે તે લોકપ્રિય પર્યટન સ્થળ છે. દક્ષિણ ભારતમાં અનામુડી અને મેસાપુલિમાલા પછી ત્રીજું ઊંચું શિખર છે. આ શિખર પરથી ચામુંડી ટેકરીઓ જોઇ શકાય છે.
ડોડાબેટ્ટા નામ બડાગા ભાષામાંથી ઉતરી આવ્યું છે, જેનો અર્થ મોટો પર્વત થાય છે.
હેકુબા, કાટ્ટાદાદુ અને કુલકુડી આ ત્રણ શિખરો ડોડાબેટ્ટાની પશ્ચિમે ઉડામાન્ડાલમ નજીક આવેલા છે.
ડોડાબેટ્ટાની નજીકનો વિસ્તાર જંગલથી ઘેરાયેલો છે. તેના ઢોળાવો વનસ્પતિઓથી ઘેરાયેલા છે.
ડોડાબેટ્ટાની ટોચ પર બે ટેલિસ્કોપ આવેલા છે, જેનાં વડે આખા જિલ્લાનો દૂરસ્થ દેખાવ જોઇ શકાય છે. તે જૂન ૧૮, ૧૯૮૩ના રોજ ખૂલ્લાં મૂકવામાં આવ્યા હતા અને તમિલ નાડુ ટુરિઝમ ડેવલોપમેન્ટ કોર્પોરેશન દ્વારા દેખરેખ રાખવામાં આવે છે. ૨૦૦૧-૨૦૦૨ના વર્ષ દરમિયાન દરરોજ ૩૫૦૦ વ્યક્તિઓએ આનો લાભ લીધો હતો. સામાન્ય દિવસોમાં સરેરાશ ૭૦૦ વ્યક્તિઓ આનો લાભ લે છે.
ટોચ પરથી ડોડાબેટ્ટા
ઊટીનો દેખાવ
ઊટીનો બીજી તરફથી દેખાવ
ઊટીનું એક બીજું દ્રશ્ય
ટોચ પરનાં ફૂલો
