ગુજરાત અને ભારતમાં સ્થાન
મણીપુર ભારત દેશના પશ્ચિમ ભાગમાં આવેલા ગુજરાત રાજ્યના મધ્ય ભાગમાં આવેલા અમદાવાદ જિલ્લામાં આવેલા કુલ ૧૧ તાલુકાઓ પૈકીના એક એવા સાણંદ તાલુકામાં આવેલું એક ગામ છે. આ ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે ઘઉં, બાજરી, કપાસ, દિવેલી તેમ જ શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
ઘુમાથી સાણંદ જતા મુખ્ય રસ્તા પરથી આ ગામ થોડું દુર છે. મુખ્ય રસ્તા પર આવેલા મોટા વડના વૃક્ષ નીચે એએમટીએસ બસનું બસ સ્ટેન્ડ બનાવવામાં આવ્યું છે. આ સ્ટેન્ડને મણીપુર વડ નામ આપવામાં આવ્યું છે. આ બસ સ્ટેન્ડ પરથી અમદાવાદના ઘણા બધા વિસ્તારોને સાંકળતી બસ સેવા એએમટીએસ રૂટ ૧૫૧/૩ ઉપલબ્ધ છે.







