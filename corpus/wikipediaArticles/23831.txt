હિન્દુસ્તાનમાં જયારે અંગ્રેજૉનું શાસન હતું ત્યારે આપણા ભારતીય સમાજમાં અનેક પ્રકારની અંધશ્રદ્ધાઓ વ્યાપેલી હતી. તે સમયના ભારતીય સમાજમાં વ્યાપેલાં અનિષ્ટો દૂર કરવા માટે ‘બ્રહ્મોસમાજે’ એ ખૂબ જ પ્રયત્નો કર્યા. ૧૮૨૯માં ‘બૈંટિક’ની મદદથી સતીપ્રથા નાબૂદ કરવાનો કાયદો પસાર કરવામાં આવ્યો. સ્ત્રીઓની અમાનુષી હત્યા. બાળકીઓને દૂધ પીતી કરવી, માનવ બલિ આ બધી પ્રથાઓ બંધ કરાવવામાં આવી. આજ સમયે રાજા રામમોહનરાયએ સમાજસુધારણામાં ‘બૈંટિક’ને સાથ આપ્યો અને એક સભાનું આયોજન કર્યું. શરૂઆતમાં આ સભા ‘આત્મીય સભા’ના નામે પ્રચલિત બની ત્યારબાદ ‘બ્રહ્મોસમાજ’ નામથી પ્રચલિત બની.
દિવ્યભાસ્કર ના સંગ્રહમાંથી
