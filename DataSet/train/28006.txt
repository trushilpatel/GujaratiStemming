ગુજરાત અને ભારતમાં સ્થાન
• પુરુષ સાક્ષરતા• સ્ત્રી સાક્ષરતા
• ૮૭.૬૨%• ૬૧.૬૬%
પાંડરવાડા ભારત દેશના પશ્ચિમ ભાગમાં આવેલા ગુજરાત રાજ્યના મધ્યપૂર્વ ભાગમાં આવેલા મુખ્યત્વે આદિવાસીઓની વસ્તી ધરાવતા મહીસાગર જિલ્લામાં આવેલા ખાનપુર તાલુકાનું એક ગામ છે. પાંડરવાડા ગામના લોકોનો મુખ્ય વ્યવસાય ખેતી, ખેતમજૂરી તેમ જ પશુપાલન છે. આ ગામમાં મુખ્યત્વે મકાઈ, બાજરી, તુવર તેમ જ શાકભાજીના પાકની ખેતી કરવામાં આવે છે. આ ગામમાં પ્રાથમિક શાળા, પંચાયતઘર, આંગણવાડી તેમ જ દૂધની ડેરી જેવી સવલતો પ્રાપ્ય થયેલી છે.
પાંડરવાડા ગામ ગુજરાતના મહીસાગર જિલ્લામાં ગુજરાતના અરવલ્લી જિલ્લા અને રાજસ્થાન ડુંગરપુર જિલ્લાની સરહદથી દસ કિલોમીટર દુર વસેલું છે. રાજ્યના મુખ્ય હાઈ-વેથી તે દસ કિલોમીટર અને ઐતિહાસિક સ્થળ કલેશ્વરીથી આઠ કિલોમીટરના અંતરે આવેલું છે.
કહેવાય છે કે પાંડવો પોતાના વનવાસ દરમ્યાન ત્યાં રહ્યા હતા અને બાજુના ગામ બાકોર કે જે હવે તાલુકો છે, ત્યાં બકાસુર નામનો રાક્ષસ રહેતો હતો અને અહી પાંડવો એ વસવાટ દરમ્યાન એનો વધ કર્યો હતો. ત્યાંથી આગળ કલેશ્વરીમાં ભીમની ચોરી અને અર્જુનની ચોરી આવેલી છે અને એમ કહેવાય છે કે ત્યાં ભીમે હિડંબ નામના રાક્ષસને મારીને એની બહેન હિડિંબા સાથે લગ્ન કર્યા હતા. મહાભારતના યુદ્ધ દરમ્યાન એમના પુત્ર ઘટોત્કચનો ઉલ્લેખ આવે છે.
